# -*- mode: mandoku-view; -*-
#+TITLE: 呂氏春秋集解
#+DATE: 2015-08-24 22:13:44.267593
#+PROPERTY: ID KR1e0035
#+PROPERTY: BASEEDITION WYG    
#+PROPERTY: JUAN 卷十
<pb:KR1e0035_WYG_010-1a>¶
欽定四庫全書¶
　春秋集解卷十¶
　　　　　　　　　　　　宋　吕本中　撰¶
　　　僖公¶
七年春齊人伐鄭¶
　武夷胡氏傳將卑師少稱人聲罪致討曰伐鄭伯背¶
　　中即外南與楚合而未離也故桓公復治之¶
夏小邾(公作/邾婁)子來朝¶
<pb:KR1e0035_WYG_010-1b>¶
　杜氏注郳犂来始得王命而来朝也邾之别封故曰¶
　　小邾¶
　髙郵孫氏曰霸者之興而附庸小國類多稱爵春秋¶
　　因而書之所以見當時之爵或降或升惟霸者之¶
　　所欲為爾¶
鄭殺其大夫申侯¶
　左氏傳春齊人伐鄭孔叔言於鄭伯請下齊以救國¶
　　公曰吾知其所由来矣姑少待我夏鄭殺申侯以¶
<pb:KR1e0035_WYG_010-2a>¶
　　說於齊且用陳轅濤塗之譖也¶
　榖梁傳稱國以殺大夫殺無罪也¶
　劉氏傳申侯之罪奈何申侯之為人臣也專利而不¶
　　厭興事以自為功足以殺其身而已矣¶
　劉氏意林春秋君臣皆譏以謂鄭伯内忌而殺申侯¶
　　申侯雖不當誅亦有以取之¶
　吕氏曰言被殺者無罪而殺之者濫殺也¶
秋七月公㑹齊侯宋公陳世子款鄭世子華盟于寗(榖/梁)¶
<pb:KR1e0035_WYG_010-2b>¶
(作/寜)母¶
　左氏傳謀鄭故也管仲言於齊侯曰臣聞之招攜以¶
　　禮懷逺以徳徳禮不易無人不懐齊侯修禮於諸¶
　　侯諸侯官受方物鄭伯使太子華聽命於㑹言於¶
　　齊侯曰洩氏孔氏子人氏三族實違君命若君去之¶
　　以為成我以鄭為内臣君亦無所不利焉齊侯將¶
　　許之管仲曰君以禮與信屬諸侯而以姦終之無¶
　　乃不可乎子父不姦之謂禮守命共時之謂信違¶
<pb:KR1e0035_WYG_010-3a>¶
　　此二者姦莫大焉齊侯辭焉子華由是得罪於鄭¶
　杜氏注髙平方與縣東有泥母亭音如寗¶
曹伯班(公作/般)卒¶
公子友如齊¶
冬葬曹昭公¶
八年春王正月公㑹王人齊侯宋公衛侯許男曹伯陳¶
世子款(公有鄭/世子華)盟于洮鄭伯乞盟¶
　左氏傳請服也¶
<pb:KR1e0035_WYG_010-3b>¶
　公羊傳王人者何㣲者也曷為序乎諸侯之上先王¶
　　命也¶
　榖梁傳兵車之㑹也¶
　杜氏注洮曹地新服未與㑹故不序例别言乞盟¶
　陸氏纂例啖子曰王人與盟非禮也¶
　陸氏辨疑啖子曰乞者卑重之辭爾¶
　武夷胡氏傳王人下士也内臣之微者莫微於下士¶
　　外臣之貴者莫貴於方伯公侯今以下士之微序¶
<pb:KR1e0035_WYG_010-4a>¶
　　乎方伯公侯之上外輕内重不亦偏乎春秋之法¶
　　内臣以私事出朝者直書曰来以私好出聘者不¶
　　稱其使以私情出訃者止録其名不以其貴故尊¶
　　之也以王命行者雖下士之微序乎方伯公侯之¶
　　上不以其賤故輕之也然則班列之髙下不在乎¶
　　内外特係乎王命爾聖人之情見矣尊君之義明¶
　　矣乞者卑遜自屈之辭欲與是盟而未知其得與¶
　　否也始而逃歸今則乞盟於以見舉動人君之大¶
<pb:KR1e0035_WYG_010-4b>¶
　　節不可不慎也¶
夏狄伐晉¶
　襄陵許氏曰晉恃強大且逺不與齊合是以狄得侮¶
　　之與故當齊桓之隆同盟者安介立者殆矣¶
秋七月禘于大廟用致夫人¶
　左氏傳禘而致哀姜焉非禮也凡夫人不薨於寢不¶
　　殯於廟不訃於同不祔於姑則弗致也(劉氏權衡/曰凡國君)¶
　　(夫人於四者一不備則不致於廟也/設令夫人歸寜而死亦將不致乎)¶
<pb:KR1e0035_WYG_010-5a>¶
　杜氏注致者致新死之主於廟而列之昭穆夫人淫¶
　　而與弑不薨於寢於禮不應致故僖公疑其禮歴¶
　　三禘今果行之¶
冬十有二月丁未天王崩¶
　劉氏傳傳曰恵王也¶
九年春王三月丁未宋公御(公榖並/作禦)說卒¶
夏公㑹宰周公齊侯宋子衛侯鄭伯許男曹伯于葵丘¶
　左氏傳宋桓公卒未葬而襄公㑹諸侯故曰子夏㑹¶
<pb:KR1e0035_WYG_010-5b>¶
　　于葵丘尋盟且修好禮也王使宰孔賜齊侯胙孟¶
　　子曰五霸桓公為盛葵丘之㑹諸侯束牲載書而¶
　　不歃血初命曰誅不孝無易樹子無以妾為妻再¶
　　命曰尊賢育才以彰有徳三命曰敬老慈幼無忘¶
　　賔旅四命曰士無世官官事無攝取士必得無専¶
　　殺大夫五命曰無曲防無遏糴無有封而不告曰¶
　　凡我同盟之人旣盟之後言歸於好¶
　榖梁傳天子之宰通於四海宋其稱子何也未葬之¶
<pb:KR1e0035_WYG_010-6a>¶
　　辭也禮柩在堂上孤無外事今背殯而出㑹以宋¶
　　子為無哀矣¶
　伊川先生解天子之宰與世子禮異故不殊㑹¶
　杜氏注周公宰孔也宰官周采地天子三公不字陳¶
　　留外黄縣東有葵丘¶
　陸氏微㫖趙子曰凡諸侯在喪而出以喪行者稱子¶
　　以吉行者稱爵志惡之淺深也¶
　武夷胡氏傳其曰宰周公者以冢宰兼三公也古者¶
<pb:KR1e0035_WYG_010-6b>¶
　　三公無其人則以六卿之有道者上兼師保之任¶
　　冢宰或闕亦以三公下行端揆之職禹自司空進¶
　　宅百揆又曰作朕股肱耳目是以宰臣上兼師保¶
　　之任也周公為師又曰位冢宰正百工是以三公¶
　　下行端揆之職也所以然者三公與王坐而論道¶
　　固難其人而冢宰統百官均四海亦不易處也夫¶
　　以冢宰兼三公其職任重矣而不殊㑹之何也人¶
　　臣則有進退之節出入均勞之義非王世子貴有¶
<pb:KR1e0035_WYG_010-7a>¶
　　常尊之可比也¶
秋七月乙酉伯姬卒¶
　公羊傳此未適人何以卒許嫁矣婦人許嫁字而笄¶
　　之死則以成人之喪治之¶
九月戊辰諸侯盟于葵丘¶
　左氏傳秋齊侯盟諸侯于葵丘宰孔先歸遇晉侯曰¶
　　可無㑹也齊侯不務徳而勤逺略晉侯乃還¶
　公羊傳貫澤之㑹桓公有憂中國之心不召而至者¶
<pb:KR1e0035_WYG_010-7b>¶
　　江人黄人也葵丘之㑹桓公震而矜之叛者九國¶
　伊川先生解云諸侯盟見宰不與¶
　陸氏微㫖淳聞於師曰盟稱諸侯者前目後凡之義¶
　　且明周公之不與盟也不與盟禮也天子無疑諸¶
　　侯之禮¶
　劉氏傳此一地也曷為再言葵丘善是盟也曷為善¶
　　之桓公誅不孝無易樹子無以妾為妻尊賢育才¶
　　以彰有徳敬老慈幼無忘賔旅士無世官官事無¶
<pb:KR1e0035_WYG_010-8a>¶
　　攝取士必得無專殺大夫無遏糴無有封而不告¶
　　凡我同盟之人旣盟之後言歸於好以是為盡禁¶
　　矣諸侯咸諭乎桓之志蓋束牲載書而不歃血也¶
　武夷胡氏傳觀孟子所載此盟初命之詞則知桓公¶
　　翼戴襄王之事信矣¶
甲子(公作/戍)晉侯佹(公榖並/作詭)諸卒冬晉里克殺(公作/弑)其君¶
之子奚齊¶
　左氏傳晉獻公卒里克平鄭欲納文公故以三公子¶
<pb:KR1e0035_WYG_010-8b>¶
　　之徒作亂(杜氏注三公子/申生重耳夷吾)初獻公使荀息傅奚齊¶
　　公疾召之曰以是藐諸孤辱在大夫其若之何稽¶
　　首而對曰臣竭其股肱之力加之以忠貞其濟君¶
　　之靈也不濟則以死繼之冬十月里克殺奚齊於¶
　　次書曰殺其君之子未葬也荀息将死之人曰不如¶
　　立卓子而輔之荀息立公子卓以葬十一月里克¶
　　殺公子卓於朝荀息死之¶
　公羊傳弑未踰年君之號也¶
<pb:KR1e0035_WYG_010-9a>¶
　榖梁傳其君之子云者國人不子也國人不子何也¶
　　不正其殺世子申生而立之也¶
　武夷胡氏傳榖梁子曰其君之子云者國人不子也¶
　　不正其殺申生而立之也人君擅一國之名寵為¶
　　其所子則當子矣國人何為不子也民至愚而神¶
　　是非好惡靡不明且公也其所子而弗子者莫能¶
　　使人弗之子也非所子而子之者莫能使人之亦¶
　　子也周幽王嘗黜大子宜臼子伯服矣而犬戎殺¶
<pb:KR1e0035_WYG_010-9b>¶
　　其身晉獻公亦殺世子申生立奚齊矣而大臣殺¶
　　其子詩不云乎天生烝民有物有則民之秉彞好¶
　　是懿徳此言天理根於人心雖以私欲滅之而有¶
　　不可滅也春秋書此以明獻公之罪抑人欲之私¶
　　示天理之公為後世戒其義大矣以此防民猶有¶
　　欲易大子而立趙王如意致夫人之為人彘者¶
十年春王正月公如齊¶
　泰山孫氏曰公始朝齊也不至者朝桓安之與他國¶
<pb:KR1e0035_WYG_010-10a>¶
　　異也十五年如齊同此¶
狄滅温温子奔衛¶
　左氏傳蘇子無信也蘇子叛王即狄又不能於狄狄¶
　　人伐之王不救故滅蘇子奔衛¶
　杜氏注蓋中國之狄¶
晉里克弑其君卓(公冇/子字)及其大夫荀息¶
　公羊傳及者何累也弑君多矣舎此無累者乎曰有¶
　　孔父仇牧皆累也舍孔父仇牧無累者乎曰有有¶
<pb:KR1e0035_WYG_010-10b>¶
　　則此何以書賢也何賢乎荀息荀息可謂不食其¶
　　言矣¶
　劉氏意林晉里克弑其君卓里克能不聽優施之謀¶
　　寗喜能不從孫林父之亂陳乞能不隨景公之惑¶
　　則晉無殺世子之禍衛無逐君之惡齊無立嬖孽¶
　　之變矣患在媮合苟容逢君之惡故春秋成其君¶
　　臣之名以正其篡弑之罪也所謂不知其義被之¶
　　空言不敢辭矣不然卓與剽荼豈有冝為君之義¶
<pb:KR1e0035_WYG_010-11a>¶
　　哉陳平之王吕氏誅少帝也似此皆不明於大臣¶
　　之分者也¶
　武夷胡氏傳國人不君奚齊卓子而曰里克弑其君¶
　　卓何也是里克君之也里克者世子申生之傅也¶
　　驪姬將殺世子而難里克使優施飲之酒而告之¶
　　以其故里克聽其謀乃欲以中立自免稱疾不朝¶
　　居三旬而難作是謂持禄容身速獻公殺嫡立庶¶
　　之禍者故成其君臣之名以正其弑逆之罪克雖¶
<pb:KR1e0035_WYG_010-11b>¶
　　欲辭而不受其可得乎使克明於大臣之義據經¶
　　廷諍以動其君執節不貳固大子以攜其黨多為¶
　　之故以變其志其濟則國之福也其不濟而死於¶
　　其職亦無歉矣人臣所明者義於功不貴幸而成¶
　　所立者節於死不貴幸而免克欲以中立祈免自¶
　　謂智矣而終亦不能免等死爾不死於世子而死¶
　　於弑君其亦不知命之蔽哉語曰不知命無以為¶
　　君子也為人臣而不知春秋之義者必陷於篡弑¶
<pb:KR1e0035_WYG_010-12a>¶
　　誅死之罪克之謂矣荀息者奚齊卓子之傅也君¶
　　弑而死於難書及所以著其節書大夫不失其官¶
　　也於荀息何取焉若息者可謂不食其言矣或曰¶
　　息既從君於昬不食其言庸足取乎世衰道微人¶
　　愛其情私相疑貳以成傾危之俗至於刑牲歃血¶
　　要質鬼神猶不能固其約也孰有可以託六尺之¶
　　孤寄百里之命臨死節而不可奪如息者哉自古¶
　　皆有死民無信不立故聖人以信易食而君子以¶
<pb:KR1e0035_WYG_010-12b>¶
　　信易生息不食言其可少乎¶
夏齊侯許男伐北戎¶
晉殺其大夫里克¶
　左氏傳九年晉郤芮使夷吾重賂秦以求入齊隰朋¶
　　帥師及秦師納晉恵公十年夏四月周公忌父王¶
　　子黨㑹齊隰朋立晉侯晉侯殺里克以説将殺里¶
　　克公使謂之曰微子則不及此雖然子弑二君與¶
　　一大夫為子君者不亦難乎對曰不有廢也君何¶
<pb:KR1e0035_WYG_010-13a>¶
　　以興欲加之罪其無辭乎臣聞命矣伏劒而死於¶
　　是平鄭聘於秦且謝緩賂故不及¶
　榖梁傳稱國以殺罪累上也里克弑二君與一大夫¶
　　其以累上之辭言之何也其殺之不以其罪也其¶
　　殺之不以其罪奈何里克所為弑者為重耳也夷¶
　　吾曰是又將殺我乎故殺之¶
　吕氏曰里克弑君殺之宜也然稱國以殺罪累上者¶
　　何也晉恵公討不以其罪而恐其不利於己也故¶
<pb:KR1e0035_WYG_010-13b>¶
　　殺之爾春秋推見至隱於此可見¶
秋七月¶
冬大雨雪(公作/雹)¶
十有一年春晉殺其大夫丕鄭父¶
　左氏傳十年丕鄭之如秦也言於秦伯曰吕甥郤稱¶
　　冀芮實為不從若重問以召之臣出晉君君納重¶
　　耳蔑不濟矣冬秦伯使泠至報問且召三子郤芮¶
　　曰幣重而言甘誘我也遂殺丕鄭祁舉及七輿大¶
<pb:KR1e0035_WYG_010-14a>¶
　　夫¶
　榖梁傳稱國以殺罪累上也¶
　蘇氏曰丕鄭里克之黨也恵公既殺里克丕鄭言於¶
　　秦伯請出晉君而納重耳鄭則有罪矣然鄭之謀¶
　　由殺里克致之也故稱國以殺言君亦過也¶
　武夷胡氏傳其稱國者兼罪用事大夫不能格君心¶
　　之非至於多忌濫刑危其國也¶
夏公及夫人姜氏㑹齊侯于陽榖¶
<pb:KR1e0035_WYG_010-14b>¶
　杜氏注婦人送迎不出門見兄弟不踰閾與公俱㑹¶
　　齊侯非禮¶
秋八月大雩¶
　榖梁傳得雨曰雩不得雨曰旱¶
　襄陵許氏曰先乎陽榖之㑹為大雨雪後乎陽榖之¶
　　㑹為大雩盛隂之極其反為暘僖賢君也不能禮¶
　　佐齊桓儆其怠忽而更與之俱肆於寵樂是以見¶
　　戒於天如此¶
<pb:KR1e0035_WYG_010-15a>¶
冬楚人伐黄¶
　左氏傳黄人不歸楚貢冬楚人伐黄¶
　武夷胡氏傳被兵城守更歴三時告命已至而援師¶
　　不出則失救患分災畏簡書安與國之義矣滅弦¶
　　滅温皆不書伐滅黄而書伐者罪桓公旣與㑹盟¶
　　而又不能救也¶
　襄陵許氏曰以公夫人陽榖之㑹觀之則齊侯霸業¶
　　怠矣是以楚人伐黄而不能救也¶
<pb:KR1e0035_WYG_010-15b>¶
十有二年春王正月庚午日有食之¶
　杜氏注不書朔官失之¶
夏楚人滅黄¶
　杜氏傳黄人恃諸侯之睦於齊也不供楚職曰自郢¶
　　及我九百里焉能害我夏楚滅黄¶
　榖梁傳貫之盟管仲曰江黄逺齊而近楚楚為利之¶
　　國也若伐而不能救則無以宗諸侯矣桓公不聽¶
　　遂與之盟管仲死楚伐江滅黄桓公不能救故君¶
<pb:KR1e0035_WYG_010-16a>¶
　　子閔之也¶
　武夷胡氏傳春秋滅人之國其罪則一而見滅之君其¶
　　例有三以歸者既無死難之節又無克復之志貪¶
　　生畏死甘就執辱其罪為重許斯頓牂之類是也¶
　　出奔者雖不死於社稷有興復之望焉託於諸侯¶
　　猶得寓禮其罪惟輕弦子温子之類是也若夫國¶
　　滅死於其位是得正而斃焉者矣於禮為合於時¶
　　為不幸若江黄二國是也其書滅者見荆楚之强¶
<pb:KR1e0035_WYG_010-16b>¶
　　罪諸夏之弱責方伯連帥之不修其職使小國賢¶
　　君困於强暴不得其所公羊子所為亡國之善詞¶
　　上下之同力者也¶
秋七月¶
冬十有二月丁丑陳侯杵(公作/處)臼卒¶
十有三年春狄侵衛¶
　武夷胡氏傳齊桓公為陽榖之㑹是肆於寵樂其行¶
　　荒矣楚人伐黄而救兵不起是忽於簡書其業怠¶
<pb:KR1e0035_WYG_010-17a>¶
　　矣然後其微窺伺中國今年侵衛明年侵鄭近在¶
　　王都之側淮夷亦来病杞而不忌也伯益戒於舜¶
　　曰無怠無荒四夷来王此至誠無息帝王之道春¶
　　秋之法也齊桓晉文若此類者其事則直書於䇿¶
　　其義則遊聖門者黙識於言意之表矣故曰仲尼¶
　　之徒無道桓文之事者¶
　襄陵許氏曰桓政始衰自楚伐黄不救則狄有以量¶
　　中國矣¶
<pb:KR1e0035_WYG_010-17b>¶
夏四月葬陳宣公¶
公㑹齊侯宋公陳侯衛侯鄭伯許男曹伯于鹹¶
　左氏傳淮夷病把故且謀王室也¶
　杜氏注鹹衛地東郡濮陽縣東南有鹹城¶
秋九月大雩¶
冬公子友如齊¶
十有四年春諸侯城縁陵¶
　左氏傳春諸侯城縁陵而遷杞焉不書其人有闕也¶
<pb:KR1e0035_WYG_010-18a>¶
　　(杜氏注闕謂器用不具城/池未固而去為恵不終也)¶
　榖梁傳其曰諸侯散辭也聚而曰散何也諸侯城有¶
　　散辭也桓徳衰矣¶
　杜氏注縁陵把邑辟淮夷遷都於縁陵¶
　劉氏意林諸侯城縁陵異於城楚丘何也曰諸城不¶
　　專封專封而善僅可以贖過爾故平其文不使霸¶
　　者獨享其功為人之迷於義而乃以專封為徳也¶
　　專封而不善是冒王法而又勤諸侯故異其文以¶
<pb:KR1e0035_WYG_010-18b>¶
　　見霸者之罪比縁陵於城楚丘則楚丘善而縁陵¶
　　不善矣比楚丘於王者之義則桓公救過之不給¶
　　奚暇稱賢哉齊桓公城楚丘而封衛蓋城者亦非¶
　　獨魯也而獨書魯焉者以謂彼之為未足以為功¶
　　故反循吾之常義而稱城焉爾使俗人論齊桓晉¶
　　文之功則必以謂莫或比髙焉而春秋曾未異於¶
　　常人也此以正待人之體也厚而深博而逺優優大¶
　　哉天地之徳也夫¶
<pb:KR1e0035_WYG_010-19a>¶
夏六月季姬及鄫(榖作繒/下同)子遇于防使鄫子来朝¶
　左氏傳鄫季姬来寜公怒止之以鄫子之不朝也夏¶
　　遇于防而使来朝¶
秋八月辛夘沙鹿崩¶
　公羊傳沙鹿崩何以書記異也外異不書此何以書¶
　　為天下記異也¶
　榖梁傳林屬於山為鹿沙山名也¶
　杜氏注沙鹿山名平城縣東有沙鹿土山在晉地¶
<pb:KR1e0035_WYG_010-19b>¶
　劉氏傳沙鹿者何山也山則曷為不曰山有號有名¶
　　以名通者不待號可也然則曷為不繫國山不可¶
　　以繫國山曷為而不可以繫國名山大澤不可以¶
　　封諸侯守之沙鹿崩何以書記異也¶
　襄陵許氏曰恒星不見星隕如雨齊桓之祥也沙鹿¶
　　崩晉文之祥也齊桓将興而天文墮晉文欲作而¶
　　地理决王道之革也¶
狄侵鄭¶
<pb:KR1e0035_WYG_010-20a>¶
　襄陵許氏曰前年狄侵衛今年狄侵鄭而莫或攘之¶
　　桓志衰也王霸之政兢兢不可怠己齊桓之烈盛¶
　　茂如此一矜而易心生之則已有闚兵中國是以¶
　　先王屢省成功而率作興事修誠愼憲務以戒終¶
　　也¶
冬蔡侯肸卒¶
十有五年春王正月公如齊¶
楚人伐徐¶
<pb:KR1e0035_WYG_010-20b>¶
　左氏傳即諸夏故也¶
三月公㑹齊侯宋公陳侯衛侯鄭伯許男曹伯盟于牡¶
丘遂次于匡公孫敖帥(公作/率)師及諸侯之大夫救徐丘¶
　左氏傳尋葵丘之盟且救徐也孟穆伯帥師及諸侯¶
　　之師救徐諸侯次于匡以待之¶
　榖梁傳兵車之㑹也遂次于匡遂繼事也次止也有¶
　　畏也(范氏注/畏楚)¶
　杜氏注牡丘地名闕匡衛地在陳留長垣縣西南¶
<pb:KR1e0035_WYG_010-21a>¶
　武夷胡氏傳楚都于郢距徐亦逺而舉兵伐徐暴横¶
　　憑陵之罪著矣徐在山東與齊密邇以封境言之¶
　　不可以不速救以形勢言之非有餽糧越險之難¶
　　也今書盟于牡丘見諸侯救患之不協矣書次于¶
　　匡見霸主號令之不嚴矣書大夫帥師而諸侯不¶
　　行見桓徳益衰而禦外侮安中國之志怠矣凡兵¶
　　而書救未有不善之也救而書次則尤罪其當速¶
　　而故緩失用師之義矣中庸曰至誠無息不息則¶
<pb:KR1e0035_WYG_010-21b>¶
　　久春秋謹始卒欲有國者敦不息之誠也始勤而¶
　　終怠則不能久而無以固其國矣¶
夏五月日有食之¶
秋七月齊師曹師伐厲¶
　左氏傳秋伐厲以救徐也¶
　杜氏注厲楚與國義陽隨縣北有厲鄉¶
八月螽(榖作/&KR0977;)¶
九月公至自㑹¶
<pb:KR1e0035_WYG_010-22a>¶
　泰山孫氏曰暴露師衆三時¶
季姬歸于鄫(公作/繒)¶
　杜氏注来寧不書此書者以明中絶¶
乙夘晦震夷伯之廟¶
　榖梁傳夷伯魯大夫也因此以見天子至於士皆有¶
　　廟天子七廟諸侯五大夫三士二故徳厚者流光¶
　　徳薄者流卑是以貴始徳之本也始封必為祖¶
　杜氏注夷伯魯大夫展氏之祖父夷諡伯字¶
<pb:KR1e0035_WYG_010-22b>¶
　陸氏辨疑趙子曰晦者晦朔之晦爾據十六年戊申¶
　　朔隕石于宋五成十六年甲午晦晉楚戰于鄢陵¶
　　並書晦朔則知古史之體應合書日而遇晦朔必¶
　　書之以為厯數之證¶
　常山劉氏曰大抵春秋所書皆天人響應有致之之¶
　　道如石隕于宋而言隕石如夷伯之廟震而言震¶
　　夷伯之廟此天應之也但以人淺狹之見以為無¶
　　應其實皆應之然漢儒推災異皆牽合不足信儒¶
<pb:KR1e0035_WYG_010-23a>¶
　　者見此因盡廢之¶
冬宋人伐曹¶
　左氏傳討舊怨也¶
　襄陵許氏曰同盟始自相攻桓不能一矣則何以禁¶
　　夷狄之亂霸徳方衰荒服闚欲至是而諸侯浸以¶
　　貳也威靈之陵夷可不愼哉¶
楚人敗徐于婁林¶
　左氏傳徐恃救也¶
<pb:KR1e0035_WYG_010-23b>¶
　杜氏注婁林徐地下伾僮縣東南有婁亭¶
　吕氏曰諸侯之大夫之救徐者亦無能為也齊桓亦¶
　　無意於中國也¶
十有一月壬戌晉侯及秦伯戰于韓獲晉侯¶
　左氏傳晉侯之入也秦穆姬屬賈君焉且曰盡納羣¶
　　公子晉侯烝於賈君又不納羣公子是以穆姬怨¶
　　之晉侯許賂中大夫既而皆背之賂秦伯以河外¶
　　列城五東盡虢略南及華山内及解梁城既而不¶
<pb:KR1e0035_WYG_010-24a>¶
　　與晉饑秦輸之粟秦饑晉閉之糴故秦伯伐晉晉¶
　　侯逆秦師使韓簡視師復曰師少於我鬭士倍我¶
　　公曰何故對曰出因其資入用其寵饑食其粟三¶
　　施而無報是以来也今又擊之我怠秦奮倍猶未¶
　　也戰于韓原晉戎馬還濘而止秦獲晉侯以歸舍¶
　　諸靈臺子桑曰歸之而質其大子必得大成乃許¶
　　晉平改館晉侯饋七牢焉十一月晉侯歸¶
　劉氏傳戰而言及者主之者也猶曰晉侯為志乎此¶
<pb:KR1e0035_WYG_010-24b>¶
　　戰也云爾¶
　武夷胡氏傳秦伯伐晉而經不書伐專罪晉也獲晉¶
　　侯以歸而經不書歸免秦伯也書伐書及者兩俱¶
　　有罪而以及為主書獲書歸者兩俱有罪而以歸¶
　　為甚今此專罪晉侯之背施幸災貪愛怒鄰而恕¶
　　秦伯也然則秦戰義乎春秋無義戰彼善於此則¶
　　有之矣其不言師敗績何也君獲不言師敗績君¶
　　重於師也大夫戰而見獲必書師敗績師與大夫¶
<pb:KR1e0035_WYG_010-25a>¶
　　敵也君為重師次之大夫敵春秋之法也與孟子¶
　　之言何以異孟子為時君牛羊用人莫之恤也故¶
　　以民為貴君為輕春秋正名定分為萬世法故以¶
　　君為重師次之堯以天下命舜舜亦以命禹必稱¶
　　元后為先此經世大常而仲尼蓋祖述之者也惟¶
　　此義不行然後叛逆之黨有託以為名輕棄君親¶
　　而不顧者矣¶
十有六年春王正月戊申朔隕(公作/霣)石於宋五是月六¶
<pb:KR1e0035_WYG_010-25b>¶
鷁退飛過宋都(鷁榖/作鶂)¶
　左氏傳隕石于宋五隕星也六鷁退飛過宋都風也¶
　榖梁傳民所聚曰都¶
　杜氏注鷁水鳥髙飛遇風而退¶
　劉氏意林同盟有分災救患之義故水火兵戎之為¶
　　敗則告告則赴之赴則弔之此所待於外者也奇¶
　　物妖變之至則天之所以警人君雖有堯舜之智¶
　　反而責其躬此無待於外者也無待於外者何赴¶
<pb:KR1e0035_WYG_010-26a>¶
　　告之有¶
　髙郵孫氏曰書是月者所以别非戊申之日爾不書¶
　　日者所不可知闕之也¶
　常山劉氏曰隕石于宋自空凝結而隕六鷁退飛倒¶
　　逆飛也必有氣驅之也¶
　武夷胡氏傳石隕鷁飛而得其數與名在春秋時凡¶
　　有國者察於物象之變亦審矣此宋異也何以書¶
　　於魯史亦見當時諸國有非所當告而告者矣何¶
<pb:KR1e0035_WYG_010-26b>¶
　　以不削乎聖人因災異以明天人感應之理而著¶
　　之於經垂戒後世知石隕于宋而書隕石此天應¶
　　之也和氣致祥乖氣致異人事感於下則天變應¶
　　於上苟知其故恐懼修省變可消矣宋襄以亡國¶
　　之餘欲圖霸業五石隕六鷁退飛不自省其徳也¶
　　後五年有盂之執又明年有泓之敗天之示人顯¶
　　矣聖人所書之義明矣¶
三月壬申公子季友卒¶
<pb:KR1e0035_WYG_010-27a>¶
　劉氏傳大夫卒稱名季者字也其稱季友何譏何譏¶
　　爾世卿世卿非禮也言自是世季氏也世卿多矣¶
　　曷為獨譏乎此因其可譏而譏之此其為可譏奈¶
　　何言是乃逐昭公者也其諸則冝於此焉正之矣¶
　武夷胡氏傳季者其字也友者其名也大夫卒而書¶
　　名則曷為稱字聞諸師曰春秋時魯卿有生而賜¶
　　氏者季友仲遂是也生而賜氏者何命之世為卿¶
　　也季子忠賢在僖公有翼戴之勤襄仲弑逆在宣¶
<pb:KR1e0035_WYG_010-27b>¶
　　公有援立之力此二君者不勝私情欲以異賞報¶
　　之也故皆生而賜氏俾世其官經於其卒各以氏¶
　　書者誌變法亂紀之端貽權臣竊命之禍其垂戒¶
　　逺矣¶
夏四月丙申鄫(榖作/繒)季姬卒¶
　髙郵孫氏曰春秋内女適諸侯者書卒¶
秋七月甲子公孫兹(公作/慈)卒¶
冬十有二月公㑹齊侯宋公陳侯衛侯鄭伯許男邢侯¶
<pb:KR1e0035_WYG_010-28a>¶
曹伯于淮¶
　左氏傳謀鄫在東賂也城鄫役人病有夜登丘而呼¶
　　曰齊有亂不果城而還¶
　穀梁傳兵車之㑹也¶
　杜氏注臨淮郡左右¶
十有七年春齊人徐人伐英氏¶
　左氏傳齊人為徐伐英氏以報婁林之役也(杜氏注英/氏楚與國)¶
夏滅項¶
<pb:KR1e0035_WYG_010-28b>¶
　左氏傳師滅項淮之㑹公有諸侯之事未歸而取項¶
　　齊人以為討而止公¶
　伊川先生解滅人之國罪惡大矣在君則當諱故魯¶
　　滅國書取滅項君在㑹季孫所為也故不諱¶
　杜氏注項國今汝隂項縣¶
　武夷胡氏傳案左氏淮之㑹公有諸侯之事未歸而¶
　　取項齊人以為討而止公然則滅項者魯也二傳¶
　　以為桓公滅之孰信乎考於經未有書外滅而不¶
<pb:KR1e0035_WYG_010-29a>¶
　　言國者如齊師滅譚是也亦未有書内取而直言¶
　　魯者如取鄟取邿取鄫是也由此知項為魯滅無¶
　　疑矣然聖人於魯事有君臣之義凡大惡必隱避¶
　　其辭而為之諱今此滅項其惡大矣曷不諱乎曰¶
　　事有隱諱臣子施之於君父者也故成公取鄟襄¶
　　公取邿昭公取鄫皆不言滅而書取程氏以為在¶
　　君則當諱是也若夫滅項則僖公在㑹季孫所為¶
　　爾執政之臣擅權為惡而不與之諱此春秋尊君¶
<pb:KR1e0035_WYG_010-29b>¶
　　抑臣不為朋黨比周之意也¶
秋夫人姜氏㑹齊侯于卞¶
　左氏傳秋聲姜以公故㑹齊侯于卞九月公至書曰¶
　　至自㑹猶有諸侯之事焉且諱之也¶
　杜氏注卞今魯國卞縣¶
九月公至自㑹¶
　泰山孫氏曰踰三時¶
冬十有二月乙亥齊侯小白卒¶
<pb:KR1e0035_WYG_010-30a>¶
　左氏傳齊侯之夫人三王姬徐嬴蔡姬皆無子齊侯¶
　　好内多内寵内嬖如夫人者六人長衛姬生武孟¶
　　少衛姬生恵公鄭姬生孝公葛嬴生昭公密姬生¶
　　懿公宋華子生公子雍公與管仲屬孝公於宋襄¶
　　公以為大子雍巫有寵於衛共姬因寺人貂以薦¶
　　羞於公亦有寵公許之立武孟管仲卒五公子皆¶
　　求立冬十月乙亥齊桓公卒易牙入與寺人貂因¶
　　内寵以殺羣吏而立公子無虧孝公奔宋十二月¶
<pb:KR1e0035_WYG_010-30b>¶
　　乙亥赴辛巳夜殯¶
　¶
　¶
　¶
　¶
　¶
　¶
　春秋集解卷十¶
