# -*- mode: mandoku-view; -*-
#+TITLE: 呂氏春秋集解
#+DATE: 2015-08-24 22:13:44.241840
#+PROPERTY: ID KR1e0035
#+PROPERTY: BASEEDITION WYG    
#+PROPERTY: JUAN 卷九
<pb:KR1e0035_WYG_009-1a>¶
欽定四庫全書¶
　春秋集解卷九¶
　　　　　　　　　　　　宋　吕本中　撰¶
　　　僖公(名申莊公子閔公庶兄惠王十八/年即位僖謚也小心畏忌曰僖)¶
元年春王正月¶
　武夷胡氏傳不書即位内無所承上不請命也閔公¶
　　薨夫人孫于邾慶父出奔莒公於是焉以成風所¶
　　屬而季子立之内無所承也嗣子定位於初喪而¶
<pb:KR1e0035_WYG_009-1b>¶
　　魯使不告於周明年正位改元而周使亦不至於¶
　　魯又明年服喪已畢而不見於京師上不請命也¶
　　承國於先君者父子之倫請命於天王者君臣之¶
　　義今僖公内無所承上不請命不書即位正王法¶
　　也是故有四海而即天王之位者受之於天者也¶
　　有一國而即諸侯之位者受之於王者也受之於¶
　　天者必奉若天道而後能保天下受之於王者必¶
　　謹守王度而後能保其國¶
<pb:KR1e0035_WYG_009-2a>¶
齊師宋師曹師次于聶北救邢夏六月邢遷于夷(公作/陳)¶
儀齊師宋師曹師城邢¶
　左氏傳諸侯救邢邢人潰出奔師師遂逐狄人具邢¶
　　器用而遷之師無私焉夏邢遷于夷儀諸侯城之¶
　　救患也凡侯伯救患分災討罪禮也¶
　公羊傳救不言次此其言次何不及事也遷者何其¶
　　意也遷之者何非其意也¶
　榖梁傳齊師宋師曹師城邢是向之師也使之如改¶
<pb:KR1e0035_WYG_009-2b>¶
　　事然美齊侯之功也¶
　伊川先生解齊未嘗興大衆此稱師責其衆可救而¶
　　徒次以為聲援致邢之不保其國也¶
　杜氏注聶北邢地夷儀邢地¶
　陸氏纂例啖子曰凡救當奔命而徃救次失救道也¶
　蘇氏曰先言次而後言救案兵待事卒能救邢故以¶
　　救終之也¶
　武夷胡氏傳三國稱師見兵力之有餘也聶北書次¶
<pb:KR1e0035_WYG_009-3a>¶
　　譏救邢之不速也春秋大義伐而書次其次為善¶
　　遂伐楚次于陘美之也救而書次其次為貶救邢¶
　　次于聶北譏之也聖人之情見矣故救患分災於¶
　　禮為急而好攻戰樂殺人者於罪為大　又曰書¶
　　邢遷于夷儀見齊師次止緩不及事也然邢以自¶
　　遷為文而再書齊師宋師曹師城邢者美桓公志¶
　　義卒有救患之功也不以王命興師亦聖人之所¶
　　與乎邢姬姓也而狄伐之天子不能正至於遷徙¶
<pb:KR1e0035_WYG_009-3b>¶
　　奔亡諸侯有能救而存之則救而存之可也以王¶
　　命興師者正能救而與之者權¶
秋七月戊辰夫人姜氏薨于夷齊人以歸¶
　左氏傳哀姜孫于邾齊人取而殺之于夷以其尸歸¶
　　僖公請而葬之¶
　榖梁傳夫人薨不地地故也¶
楚人伐鄭¶
　左氏傳秋楚人伐鄭鄭即齊故也¶
<pb:KR1e0035_WYG_009-4a>¶
　泰山孫氏曰莊十年荆敗蔡師于莘始見於經十四¶
　　年入蔡稱荆二十三年來聘始進稱人二十八年¶
　　伐鄭稱荆反狄之今曰楚人伐鄭者以其兵衆地¶
　　大漸通諸夏復其舊封比之小國也¶
　蘇氏曰荆自此交通中國春秋始以人書之然猶君¶
　　臣同詞凡書其君臣者皆特書也¶
　常山劉氏曰楚自此浸强矣故稱人焉然終齊桓之¶
　　世只稱人而不得與中國之㑹盟者為齊桓能制¶
<pb:KR1e0035_WYG_009-4b>¶
　　其强也至十有七年齊桓卒楚於是乎始横十有¶
　　九年則已盟於齊矣書曰冬㑹陳人蔡人楚人鄭¶
　　人盟于齊二十有一年春宋人齊人楚人盟于鹿¶
　　上用此見中國衰微楚人浸張爾至其秋之㑹則¶
　　書曰宋公楚子陳侯蔡侯鄭伯許男曹伯㑹于盂¶
　　執宋公以伐宋楚於是大張位列於陳蔡之上而¶
　　書爵矣¶
　武夷胡氏傳楚稱人浸强也莊公十年敗蔡師虜獻¶
<pb:KR1e0035_WYG_009-5a>¶
　　舞固已强矣然獨舉其號者始見於經則本其僭¶
　　竊之罪正其僻陋之名著王法也二十三年來聘¶
　　嘉其慕義乃以人書二十八年伐鄭惡其荐食復¶
　　其號舉至是又伐鄭也亦書人者豈許其伐國而¶
　　人之乎㑹中華執盟主朝諸侯長齊晉其所由來¶
　　者漸矣¶
八月公㑹齊侯宋公鄭伯曹伯邾(公作/邾婁)人于檉(公作/朾)¶
　左氏傳盟于犖謀救鄭也(杜氏注犖即檉/也地有二名)¶
<pb:KR1e0035_WYG_009-5b>¶
　杜氏注檉宋地陳國陳縣西北有檉城¶
九月公敗邾(公有/婁字)師于偃(公作/纓)¶
　左氏傳公敗邾師于偃虚丘之戍将歸者也(杜氏注/虚丘邾)¶
　　(地邾人既送哀姜還齊人/殺之因戍虛丘欲以侵魯)¶
　杜氏注偃邾地¶
　武夷胡氏傳檉之㑹謀救鄭而公與邾人咸與焉則¶
　　是志同而謀協也今既㑹邾人于檉又敗邾師于¶
　　偃於此責公無攘外患安中國之誠矣凡此類皆¶
<pb:KR1e0035_WYG_009-6a>¶
　　直書其事而義自見也詐戰曰敗敗之者為主¶
　吕氏曰公方㑹霸主而遽敗邾師君子以齊桓之服¶
　　諸侯僅矣¶
冬十月壬午公子友帥師敗莒師于酈(公作犂/榖作麗)獲莒挐¶
　左氏傳莒人來求賂(杜氏注求還/慶父之賂)公子友敗諸酈獲¶
　　莒子之弟挐¶
　杜氏注酈魯地¶
十有二月丁巳夫人氏之喪至自齊¶
<pb:KR1e0035_WYG_009-6b>¶
　公羊傳夫人何以不稱姜氏貶曷為貶與弑公也然¶
　　則曷為不於弑焉貶貶必於其重者莫重乎其以¶
　　喪至也¶
　杜氏注不稱姜闕文¶
　劉氏意林哀姜與乎亂殺二子幾亡國齊桓討而誅¶
　　之是也此上之所以行乎下君之所以行乎臣霸¶
　　者之所以行乎諸侯之義且哀姜安可復配宗廟¶
　　復臨羣臣哉魯以臣子不得討而齊以霸主得舉¶
<pb:KR1e0035_WYG_009-7a>¶
　　法故臣子可縁霸主之命以尊宗廟霸主亦可縁¶
　　天子之法以絶魯私請今齊以公義誅之而魯以¶
　　私意請之是魯之不忍也而不可通於春秋故去¶
　　姜氏以見焉異乎文姜文姜殺夫雖臣子得絶之¶
　　矣哀姜殺子終不可以子故讐母唯霸主得行焉¶
　　爾¶
二年春王正月城楚丘¶
　左氏傳諸侯城楚丘而封衛焉不書所㑹後也¶
<pb:KR1e0035_WYG_009-7b>¶
　榖梁傳楚丘者何衛邑也國而曰城此邑也其曰城¶
　　何也封衛也則其不言城衛何也衛未遷也(劉氏/權衡)¶
　　(曰邑亦謂之城爾若不謂之城當謂之何哉定之/方中之詩曰文公徙居楚丘始建城市而營宫室)¶
　　(其辭曰㝎之方中作于楚宫揆之以日作于楚室/又曰弁彼虚矣以望楚矣望楚與堂景山與京降)¶
　　(觀于桑卜云其吉終焉允臧由此而言文/公先徙居而後建城市不得云衛未遷也)¶
　陸氏微㫖淳聞於師曰楚丘衛邑也魯城之非正也¶
　　曷為無譏焉曰王政不行外冦交至齊桓為霸主¶
　　有存亡繼絶之功從其令亦所以自安也故通其¶
<pb:KR1e0035_WYG_009-8a>¶
　　變以示不失正也不言齊命為桓公諱也不繋於¶
　　衛示無譏也若云城衛楚丘則彼我俱非也凡變¶
　　而不失其正者皆以諱為善¶
　武夷胡氏傳楚丘衛邑桓公帥諸侯城之而封衛也¶
　　不書桓公不與諸侯專封也木瓜美桓公而夫子¶
　　録之意豈異乎不與專封正王法也木瓜有取焉¶
　　善衛人之情也曷為善之報者天下之利以德報¶
　　德則民有所勸矣城楚丘略而不書城邢詞繁而¶
<pb:KR1e0035_WYG_009-8b>¶
　　不殺何也案周制凡封國大宗伯儐司几筵設黼¶
　　扆内史作冊命是天子大權非諸侯所得擅而行¶
　　之者也衛人渡河野處漕邑許穆夫人閔其亡而¶
　　載馳賦文公徙居楚丘而後百姓恱則其國固嘗¶
　　亡滅而不存矣城楚丘是擅天子之大權而封國¶
　　也邢遷于夷儀經以自遷為文則其遷出於己意¶
　　其國未嘗滅也諸侯城邢是為同惡相恤以從簡¶
　　書故詞繁而不殺美救患也桓公封衛而衛國忘¶
<pb:KR1e0035_WYG_009-9a>¶
　　亡其有功於中華甚大為利於衛人甚博冝有美¶
　　詞發揚其事今乃微之若此者正其義不謀其利¶
　　明其道不計其功略小惠存大節春秋之法也故¶
　　曰五霸三王之罪人仲尼之徒無道桓文之事者¶
　吕氏曰先儒以謂諸侯之義不得專封夫所謂專封¶
　　者以此地畀此人也則謂之專封固不可也如同¶
　　時諸侯有相滅亡天子不能令方伯不能救天下¶
　　諸侯力能救而復之則是蹈仁而踐義也而以是¶
<pb:KR1e0035_WYG_009-9b>¶
　　為專封是嫂溺援之以手而以為罪也¶
夏五月辛巳葬我小君哀姜¶
虞師晉師滅下(公榖並/作夏)陽¶
　左氏傳晉荀息請以屈産之乗與垂棘之璧假道於¶
　　虞以伐虢公乃使荀息假道於虞虞公許之且請¶
　　先伐虢宫之竒諌不聽遂起師夏晋里克荀息帥¶
　　師㑹虞師伐虢滅下陽先書虞賄故也¶
　公羊傳虞微國也曷為序乎大國之上使虞首惡也¶
<pb:KR1e0035_WYG_009-10a>¶
　　曷為使虞首惡虞受賂假滅國者道以取亡焉¶
　榖梁傳非國而曰滅重夏陽也虞先晉何也為主乎¶
　　滅夏陽也夏陽者虞虢之塞邑滅夏陽而虞虢舉¶
　　矣虞之為主乎滅夏陽何也晋獻公欲伐虢荀息¶
　　曰君何不以屈産之乗垂棘之璧而借道乎虞也¶
　　公曰此晉國之寶也如受吾幣而不借吾道則如¶
　　之何荀息曰玩好在耳目之前而患在一國之後¶
　　此中知以上乃能慮之臣料虞君中知以下也公¶
<pb:KR1e0035_WYG_009-10b>¶
　　遂借道而伐虢¶
　伊川先生解虞假道而助晉伐虢虢之亡虞實致之¶
　　故以虞為主下陽邑也虢之亡由此故即書滅¶
　杜氏注下陽虢邑在河東大陽縣¶
　陸氏微㫖曰滅虢之事實晉為主以虞首惡其意何¶
　　也晉侯貪而亡親滅人之國其罪易知也虞君職¶
　　為上公受人之賂遂其强暴以取滅亡其惡至矣¶
　　故聖人以為首焉¶
<pb:KR1e0035_WYG_009-11a>¶
　武夷胡氏傳案孟子晉人以垂棘之璧屈産之乗假¶
　　道於虞以伐虢宫之竒諫百里奚不諫然則晉人¶
　　造意以虞首惡何也貪得重賂遂其强暴滅兄弟¶
　　之國以及其身而亡其社稷所以為首乎春秋聖¶
　　人律令也觀此義可以見法矣唐髙宗賜其臣長¶
　　孫無忌金寳繒錦欲以立武昭儀雖無忌終不順¶
　　㫖君子猶議其没於利而不反君賜也矧受他人¶
　　之賂遂其强暴者乎國而曰滅下陽邑爾其書滅¶
<pb:KR1e0035_WYG_009-11b>¶
　　何也下陽虞虢之塞邑猶秦有潼關蜀有劍嶺皆¶
　　國之門户也潼劍不守則秦蜀破下陽既舉而虞¶
　　虢亡矣¶
　襄陵許氏曰書鄭伯突入于櫟不書入鄭書虞師晉¶
　　師滅下陽不書滅虢觀物有要矣¶
秋九月齊侯宋公江人黄人盟于貫(公作/貫澤)¶
　杜氏注實宋地梁國䝉縣西北有貫城貫與貫字相¶
　　似江國在汝南安陽縣黄國在弋陽縣¶
<pb:KR1e0035_WYG_009-12a>¶
　左氏傳服江黄也(杜氏注江黄楚與國也/始來服齊故為合諸侯)¶
　武夷胡氏傳案左氏盟于貫服江黄也荆楚天下莫¶
　　强焉江黄者其東方之與國也二國來定盟則楚¶
　　人失其右臂矣樂毅破齊先結韓趙孔明伐魏申¶
　　好江東雖武王牧野之師亦誓友邦逺及庸蜀彭¶
　　濮八國之人共為掎角之勢也桓公此盟其服荆¶
　　楚之慮周矣¶
冬十月不雨¶
<pb:KR1e0035_WYG_009-12b>¶
　榖梁傳不雨者勤雨也¶
楚人侵鄭¶
　左氏傳冬楚人伐鄭鬭章囚鄭聃伯¶
三年春王正月夏四月不雨¶
　榖梁傳正月不雨不雨者勤雨也夏四月不雨一時¶
　　言不雨者閔雨也閔雨者有志乎民者也¶
徐人取舒¶
　杜氏注徐國在下邳僮縣東南舒國今廬江舒縣¶
<pb:KR1e0035_WYG_009-13a>¶
　髙郵孫氏曰舒國也徐人取之而不言滅者舒之宗¶
　　祀復存未嘗見滅也舒者附庸之國服屬於楚徐¶
　　人自楚取之使之屬徐也趙子曰凡得國而不書¶
　　滅者不絶其祀也此説是也¶
　襄陵許氏曰僖公之頌曰荆舒是懲則舒盖荆與國¶
　　是以徐人取之盖倚齊魯故易如此¶
六月雨¶
　榖梁傳六月雨雨云者喜雨也喜雨者有志乎民者¶
<pb:KR1e0035_WYG_009-13b>¶
　　也¶
　武夷胡氏傳雨云者喜雨也閔雨與民同其憂喜雨¶
　　與民同其樂此君國子民之道也觀此義則知春¶
　　秋有懼天災恤民隠之意遇天災而不懼視民隱¶
　　而不恤自樂其樂而不與民同也國之亡無日矣¶
秋齊侯宋公江人黄人㑹于陽榖¶
　左氏傳謀伐楚也¶
　榖梁傳陽榖之㑹桓公委端搢笏而朝諸侯諸侯皆¶
<pb:KR1e0035_WYG_009-14a>¶
　　諭乎桓公之志¶
　杜氏注陽榖齊地在東平須昌縣北¶
　武夷胡氏傳案左氏謀伐楚也或曰侵蔡次陘之師¶
　　諸侯皆在江黄獨不與焉則安知其為謀伐楚乎¶
　　曰兵有聚而為正亦有分而為竒諸侯之師同次¶
　　于陘所謂聚而為正也江人黄人各守其地所謂¶
　　分而為竒也次陘大衆厚集其陣聲罪致討以震¶
　　中國之威江人黄人各守其境案兵不動以為八¶
<pb:KR1e0035_WYG_009-14b>¶
　　國之援此克敵制勝之謀也退於召陵而盟禮定¶
　　循海以歸而濤塗執然後及江人黄人伐陳則知¶
　　侵蔡次陘而二國不㑹自為掎角之勢明矣此大¶
　　㑹而末言者善是謀也¶
冬公子(榖有/季字)友如齊涖(公榖並/作蒞)盟¶
　左氏傳齊侯為陽榖之㑹来尋盟冬公子友如齊涖¶
　　盟¶
　杜氏注涖臨也¶
<pb:KR1e0035_WYG_009-15a>¶
　公羊傳蒞盟者何徃盟乎彼也其言来盟者何来盟¶
　　於我也¶
　榖梁傳蒞者位也(范氏注盟誓之言素/定今但徃其位而盟)前定也¶
　襄陵許氏曰公盖有故不㑹陽榖是以季友如齊涖¶
　　盟用是見桓之寛政優簡於諸侯而僖之誠德亦¶
　　既信矣¶
楚人伐鄭¶
　左氏傳楚人伐鄭鄭伯欲成孔叔不可曰齊方勤我¶
<pb:KR1e0035_WYG_009-15b>¶
　　棄德不祥¶
四年春王正月公㑹齊侯宋公陳侯衛侯鄭伯許男曹¶
伯侵蔡蔡潰遂伐楚次于陘¶
　左氏傳齊侯與蔡姬乗舟於囿蕩公公懼變色禁之¶
　　不可公怒歸之未之絶也蔡人嫁之四年春齊侯¶
　　以諸侯之師侵蔡蔡潰遂伐楚楚子使與師言曰¶
　　君處北海寡人處南海唯是風馬牛不相及也不¶
　　虞君之渉吾地也何故管仲對曰昔召康公命我¶
<pb:KR1e0035_WYG_009-16a>¶
　　先君大公曰五侯九伯女實征之以夾輔周室賜¶
　　我先君履東至於海西至於河南至於穆陵北至¶
　　於無棣爾貢包茅不入王祭不供無以縮酒寡人¶
　　是徴昭王南征而不復寡人是問對曰貢之不入¶
　　寡君之罪也敢不供給昭王之不復君其問諸水¶
　　濵師進次于陘¶
　公羊傳潰者何下叛上也其言次于陘何有俟也(時/楚)¶
　　(强大卒暴征之則多傷士衆桓公先犯其與國臨/蔡蔡潰兵精威行乃推以伐楚楚懼然後使屈完)¶
<pb:KR1e0035_WYG_009-16b>¶
　　(来受盟修臣子之職不頓/兵血刄故詳録其止次)¶
　榖梁傳侵淺事也侵蔡而蔡潰以桓公為知所侵也¶
　　遂繼事也¶
　杜氏注陘楚地潁川召陵縣南有陘亭¶
　劉氏傳此伐楚也曷為次于陘止師以修文告之命¶
　　古者邦内甸服邦外侯服侯衛賔服蠻夷要服戎¶
　　狄荒服甸服者祭侯服者祀賔服者享要服者貢¶
　　荒服者王日祭月祀時享嵗貢終王不祭則修意¶
<pb:KR1e0035_WYG_009-17a>¶
　　不祀則修言不享則修文不貢則修名不王則修¶
　　德序成而有不至則修刑故刑不祭伐不祀征不¶
　　享讓不貢告不王伐國者盖賔之也非殘之也次¶
　　于陘義矣¶
　泰山孫氏曰桓之病楚也久矣故元年㑹于檉二年¶
　　盟于貫三年㑹于陽榖以謀之是時楚方强盛勢¶
　　陵中國不可易也蔡楚與國故先侵蔡俟其兵震¶
　　威行然後大舉蔡既潰遂進師次於敵境陘楚地¶
<pb:KR1e0035_WYG_009-17b>¶
　蘇氏曰二年楚人侵鄭三年楚人伐鄭齊桓公㑹諸¶
　　侯于陽榖為鄭謀楚將以諸侯伐之而未行桓公¶
　　與蔡姬乗舟于囿蕩公公懼禁之不可公怒歸之¶
　　而未絶也蔡人嫁之至是因諸侯之師以侵蔡蔡¶
　　師潰遂伐楚責包茅之不入故蔡曰侵楚曰伐然¶
　　蔡小國也以齊侵之不待諸侯諸侯之師實為楚¶
　　動而春秋書其迹先侵蔡而後伐楚若以蔡故勤¶
　　諸侯言私欲之害也凡民逃其上曰潰在上曰逃¶
<pb:KR1e0035_WYG_009-18a>¶
　　楚人方强齊將綏之以德故次于陘以待之既而¶
　　楚屈完来求盟因而許之雖有諸侯之衆而不用¶
　　蓋伯者之師求以服人而已非若後世必以戰勝¶
　　為功也二十八年晉楚戰于城濮晉文公退三舍¶
　　避楚楚成得臣從之不已而後戰方其退舍而楚¶
　　還則文公亦將不戰矣由此觀之桓文之於用兵¶
　　皆求服人而不求必勝也¶
　武夷胡氏傳潛師掠境曰侵侵蔡者竒也聲罪致討¶
<pb:KR1e0035_WYG_009-18b>¶
　　曰伐伐楚者正也遂者繼事之辭而有專意次止¶
　　也楚貢包茅不入王祭不供無以縮酒桓公是徴¶
　　而楚人服罪師則有名矣孟氏何以獨言春秋無¶
　　義戰也譬諸殺人者或曰人可殺歟曰可孰可以¶
　　殺之曰為士師則可以殺之矣國可伐歟曰可孰¶
　　可以伐之曰為天吏則可以伐之矣楚雖暴横憑¶
　　陵上國齊不請命擅合諸侯豈所謂為天吏以伐¶
　　之乎春秋以義正名而樂與人為善以義正名則¶
<pb:KR1e0035_WYG_009-19a>¶
　　君臣之分嚴矣書遂伐楚譏其專矣樂與人為善¶
　　苟志於善斯善之矣書次于陘楚屈完来盟于師¶
　　盟于召陵序其績也¶
夏許男新臣卒¶
　辨疑趙子曰許國與楚近盖許男遇疾而歸卒於國¶
　　故不言卒於師爾若實卒於師而不言師則在師¶
　　遇疾而歸國乃卒即如何為文乎¶
　劉氏意林以許男卒於師乎當曰卒於師卒於㑹乎¶
<pb:KR1e0035_WYG_009-19b>¶
　　當曰卒於㑹今一無稱焉者此去其師與㑹而復¶
　　之驗也春秋褎不失實貶不違理新臣之為人君¶
　　不知命者也人之患莫大於不知命不知命則必¶
　　畏死畏死則必貪生貪生則必亂於理矣而後有¶
　　容身苟免之恥而後有淫祀非望之惑燕昭秦始¶
　　皇浚民竭國以自封焉不知命之蔽也¶
楚屈完来盟于師盟于召陵¶
　左氏傳夏楚子使屈完如師師退次于召陵齊侯陳¶
<pb:KR1e0035_WYG_009-20a>¶
　　諸侯之師與屈完乗而觀之齊侯曰豈不榖是為¶
　　先君之好是繼與不榖同好如何對曰君惠儌福¶
　　於敝邑之社稷辱収寡君寡君之願也齊侯曰以¶
　　此衆戰誰能禦之以此攻城何城不克對曰君若¶
　　以德綏諸侯誰敢不服君若以力楚國方城以為¶
　　城漢水以為池雖衆無所用之屈完及諸侯盟¶
　公羊傳喜服楚也何言乎喜服楚楚有王者則後服¶
　　無王者則先叛夷狄也而亟病中國南夷與北夷¶
<pb:KR1e0035_WYG_009-20b>¶
　　交中國不絶如綫桓公救中國而攘夷狄卒帖荆¶
　榖梁傳其不言使兵在屈完也于召陵得志乎桓公¶
　　也得志者不得志也以桓公得志為僅矣¶
　杜氏注召陵潁川縣也¶
　陸氏微㫖啖子曰来盟于師我在師也淳聞於師曰¶
　　楚蠻夷之强國也未嘗與中國為㑹屈完之佐楚¶
　　子而能從善服義得為臣之道故聖人特書族以¶
　　褒之¶
<pb:KR1e0035_WYG_009-21a>¶
　劉氏意林桓公之威可謂盛矣責楚之包茅則諾問¶
　　昭王之不服則辭然而不以己力之有餘而加人¶
　　此雖益賛于禹班師振旅之義何異凡人之情强¶
　　則暴服則懾今齊强而不暴楚服而不懾俱捐其¶
　　私以義理相勝者也苟以義理相勝而無喜怒愛¶
　　惡之遷則王事純矣故不多齊之有功而多楚之¶
　　服罪不貴楚之能拒敵而貴齊之能不遂也¶
　泰山孫氏曰案元年桓公救邢城邢皆曰某師某師¶
<pb:KR1e0035_WYG_009-21b>¶
　　此合魯衛陳鄭七國之君侵蔡遂伐楚書爵者以¶
　　其能服强楚攘外患救中國之功始著也故自是¶
　　征伐用師皆稱爵焉¶
　常山劉氏曰楚屈完来盟于師盟于召陵彼自服而¶
　　来求盟於我也如成二年袁婁之盟則異於是齊¶
　　侯使國佐如師非服而来也畏晉之强而賂晉也¶
　　晉受賂而與盟明我反及彼也故不曰来盟而曰¶
　　秋七月齊侯使國佐如師己酉及國佐盟于袁婁¶
<pb:KR1e0035_WYG_009-22a>¶
　　春秋於王道信輕重之權衡曲直之繩墨也¶
　武夷胡氏傳桓公帥九國之師侵蔡而蔡潰伐楚而¶
　　楚人震恐兵力强矣責包茅之不貢則諾問昭王¶
　　之不復則辭儌與同好則承以寡君之願語其戰¶
　　勝攻克則對以用力之難然而桓公退師召陵以¶
　　禮楚使卒與之盟而不遂也於此見齊師雖强桓¶
　　公能以律用之而不暴楚人已服桓公能以禮下¶
　　之而不驕庶幾乎王者之事矣¶
<pb:KR1e0035_WYG_009-22b>¶
　襄陵許氏曰楚之未服則侵蔡進師次陘以威之其¶
　　既服也則退師召陵以禮焉若得或躍在淵之象¶
　　者此楚之所以畏而慕之久而不能忘也¶
齊人執陳轅(公榖並/作袁)濤塗¶
　左氏傳陳轅濤塗謂鄭申侯曰師出於陳鄭之間國¶
　　必甚病若出於東方觀兵於東夷循海而歸其可¶
　　也申侯曰善濤塗以告齊侯許之申侯見曰師老¶
　　矣若出於東方而遇敵懼不可用也若出於陳鄭¶
<pb:KR1e0035_WYG_009-23a>¶
　　之間共其資糧屝屨其可也齊侯恱與之虎牢執¶
　　轅濤塗¶
　公羊傳稱侯而執者伯討也稱人而執者非伯討也¶
　　此執有罪何以不得為伯討古者周公東征則西¶
　　國怨西征則東國怨桓公假塗於陳而伐楚則陳¶
　　人不欲其反由己者師不正故也不修其師而執¶
　　濤塗古人之討則不然也¶
秋及江人黄人伐陳¶
<pb:KR1e0035_WYG_009-23b>¶
　左氏傳秋伐陳討不忠也¶
　伊川先生解齊命也¶
八月公至自伐楚¶
　榖梁傳有二事偶則以後事致後事小則以先事致¶
　　其以伐楚致大伐楚也¶
　泰山孫氏曰出踰二時¶
葬許穆(作/繆)公¶
冬十有二月公孫兹(公作/慈)帥師㑹齊人宋人衛人鄭人¶
<pb:KR1e0035_WYG_009-24a>¶
許人曹人侵陳¶
　左氏傳冬叔孫戴伯帥師㑹諸侯之師侵陳陳成歸¶
　　轅濤塗¶
　蘇氏曰伐陳侵陳皆討濤塗之不忠也前曰伐當其¶
　　罪也後曰侵已甚也¶
　武夷胡氏傳揚子法言或問為政有幾曰思斁昔在¶
　　周公征於東方四國是皇其思矣夫齊桓公欲徑¶
　　陳陳不果納執轅濤塗其斁矣夫桓公識明而量¶
<pb:KR1e0035_WYG_009-24b>¶
　　淺管仲器不足而才有餘方楚人未帖而齊以為¶
　　憂也致勤於鄭振中夏之威㑹于陽榖惇逺國之¶
　　信案兵于陘修文告之詞退舍召陵結㑹盟之禮¶
　　何其念之深禮之謹也存此心以進善則桓有王¶
　　德而管氏為王佐矣堯舜性之也湯武身之也五¶
　　霸假之也久假而不歸烏知其非有惜乎桓公假¶
　　之不久而遽歸也楚方受盟志已驕溢陳大夫一¶
　　謀不協其身見執其國見伐見侵而怒猶未怠也¶
<pb:KR1e0035_WYG_009-25a>¶
　　桓德於是乎衰矣愛人不親反其仁治人不治反¶
　　其知禮人不荅反其敬行有不得者皆反求諸己¶
　　其身正而天下歸之曾可厚以責人不自反乎原¶
　　其失在於量淺而器不宏也魏武纔得荆州而張¶
　　松見忽唐莊宗自矜取汴而髙氏不朝成湯勝夏¶
　　撫有萬方乃曰兹朕未知獲戾于上下慄慄危懼¶
　　若将隕于深淵其爾萬方有罪在予一人予一人¶
　　有罪無以爾萬方人之度量相越豈不逺哉春秋¶
<pb:KR1e0035_WYG_009-25b>¶
　　稱人以執罪齊侯也稱侵陳者深責之也故孟子¶
　　曰仲尼之徒無道桓文之事者管仲曾西之所不¶
　　為也而子為我願之乎¶
五年春晉侯殺其世子申生¶
　左氏傳晉獻公娶于賈無子烝於齊姜生秦穆夫人¶
　　及大子申生又娶二女於戎大戎狐姬生重耳小¶
　　戎子生夷吾晉伐驪戎驪戎男女以驪姬歸生奚¶
　　齊其娣生卓子驪姬嬖欲立其子賂外嬖梁五與¶
<pb:KR1e0035_WYG_009-26a>¶
　　東關嬖五使言於公曰使大子居曲沃重耳居蒲¶
　　城夷吾居屈羣公子皆鄙唯二姬之子在絳(見莊/公二)¶
　　(十八/年)及将立奚齊既與中大夫成謀姬謂大子曰¶
　　君夢齊姜必速祭之大子祭於曲沃歸胙於公公¶
　　田姬寘諸宫六日公至毒而獻之(杜氏注毒酒經/宿輒敗而經六)¶
　　(日明公/之惑)公祭之地地墳與犬犬斃與小臣小臣亦¶
　　斃姬泣曰賊由大子大子奔新城公殺其傅杜原¶
　　欵或謂大子子辭君必辯焉大子曰君非姬氏居¶
<pb:KR1e0035_WYG_009-26b>¶
　　不安食不飽我辭姬必有罪君老矣吾又不樂曰¶
　　子其行乎大子曰君實不察其罪被此名也以出¶
　　人誰納我十二月縊於新城姬遂譖二公子曰皆¶
　　知之重耳奔蒲夷吾奔屈(見四/年)¶
　公羊傳曷為直稱晉侯以殺殺世子母弟直稱君者¶
　　甚之也¶
　陸氏微㫖曰申生進不能自明退不能違難雖有愛¶
　　父之心而乃陷之於不義俾讒人得志國以亂離¶
<pb:KR1e0035_WYG_009-27a>¶
　　古人云小仁大仁之賊也其斯之謂歟¶
　武夷胡氏傳申生愛父以姑息而陷之於不義而目¶
　　晉侯斥殺專罪獻公何也春秋端夲清源之書也¶
　　内寵並后嬖子配適亂之本也驪姬寵奚齊卓子¶
　　嬖亂本成矣尸此者其誰乎是故目晉侯斥殺專¶
　　罪獻公使後世有欲紊妃妾之名亂適庶之位縱¶
　　人欲滅天理以敗其家國者知所戒焉以此防民¶
　　猶有以堯母名門使姦臣逆探其意有危皇后太¶
<pb:KR1e0035_WYG_009-27b>¶
　　子之心以成巫蠱之禍者¶
把伯姬来朝其子¶
　公羊傳與其子俱來朝也¶
　榖梁傳諸侯相見曰朝伯姬為志乎朝其子也伯姬¶
　　為志乎朝其子則是把伯失夫之道矣諸侯相見¶
　　曰朝以待人父之道待人之子非正也故曰把伯¶
　　姬來朝其子參譏也¶
　杜氏注伯姬来寜寜成風也¶
<pb:KR1e0035_WYG_009-28a>¶
夏公孫兹(公作/慈)如牟¶
　左氏傳夏公孫兹如牟娶焉¶
公及齊侯宋公陳侯衛侯鄭伯許男曹伯㑹王世子于¶
首止(公榖並作/戴下同)秋八月諸侯盟于首止¶
　左氏傳㑹王大子鄭謀寜周也(杜氏注惠王以惠后/故将廢大子鄭而立)¶
　　(王子帶故齊桓帥諸侯/㑹王大子以定其位)¶
　公羊傳曷為殊㑹王世子世子貴也諸侯盟于首止¶
　　諸侯何以不序一事而再見者前目而後凡也¶
<pb:KR1e0035_WYG_009-28b>¶
　榖梁傳及其㑹尊之也何尊焉王世子云者唯王之¶
　　貳也諸侯盟于首止無中事而復舉諸侯何也尊¶
　　王世子而不敢與盟也尊則其不敢與盟何也盟¶
　　者不相信也故謹信也不敢以所不信而加之尊¶
　　者桓諸侯也不能朝天子是不臣也王世子子也¶
　　塊然受諸侯之尊已而立乎其位是不子也桓不¶
　　臣王世子不子則其所善焉何也是則變之正也¶
　伊川先生解世子王之貳不可與諸侯列世子出諸¶
<pb:KR1e0035_WYG_009-29a>¶
　　侯㑹之故其辭異¶
　杜氏注惠王大子鄭也首止衞地陳留㐮邑縣東南¶
　　有首鄉¶
　劉氏傳此一地也曷為再言首止善是盟也曷為善¶
　　之王将以愛易世子桓公為是率諸侯㑹而盟之¶
　　王室以安則是正乎不正不正則其嘉之何也王¶
　　将以愛易世子諸侯莫知以争則不可以諫則不¶
　　得桓公控大國扶小國㑹世子于首止以尊天王¶
<pb:KR1e0035_WYG_009-29b>¶
　　為之也然而諸侯以睦天王以尊後嗣以定一㑹¶
　　而父子君臣之道皆得焉¶
　蘇氏曰首止之㑹非王志也帥諸侯以定世子為義¶
　　也然而諸侯不以王命而㑹世子世子不以王命¶
　　而出㑹諸侯衰世之事也¶
　武夷胡氏傳及以㑹尊之也以王世子而下㑹諸侯¶
　　則陵以諸侯而上與王世子㑹則抗春秋抑强臣¶
　　扶弱主撥亂世反之正特書及以㑹者若曰王世¶
<pb:KR1e0035_WYG_009-30a>¶
　　子在是諸侯咸徃㑹焉示不可得而抗也後世論¶
　　其班位有次於三公宰臣之下亦有序乎其上者¶
　　則将奚正自天王而言欲屈逺其子使次乎其下¶
　　示謙德也自臣下而言欲尊敬王世子則序乎其¶
　　上正分義也天尊地卑而其分定典叙禮秩而其¶
　　義明使羣臣得伸其敬則貴有常尊上下辨矣經¶
　　書宰周公祗與王人同序於諸侯之上而不得與¶
　　殊㑹同書此聖人尊君抑臣之㫖也而班位定矣¶
<pb:KR1e0035_WYG_009-30b>¶
　　無中事復舉諸侯㑹盟同地再言首止者書之重¶
　　詞之複其中必有大美惡焉首止之盟美之大者¶
　　也王将以愛易世子桓公有憂之控大國扶小國¶
　　㑹于首止以定其位大子踐阼是為襄王一舉而¶
　　父子君臣之道皆得焉故夫子稱之曰管仲相桓¶
　　公一匡天下民到於今受其賜微管仲吾其被髮¶
　　左衽矣中國之為中國以有父子君臣之大倫也¶
　　一否則奚貴中國矣故曰首止之盟美之大者也¶
<pb:KR1e0035_WYG_009-31a>¶
鄭伯逃歸不盟¶
　左氏傳秋諸侯盟王使周公召鄭伯曰吾撫女以從¶
　　楚輔之以晉可以少安(杜氏注王恨齊桓定大子/之位故召鄭伯使叛齊也)¶
　　鄭伯喜於王命而懼其不朝於齊也故逃歸不盟¶
　武夷胡氏傳事有惡者不與為幸其善者不與為貶¶
　　平丘之盟惡也請魯無勤是以為幸故直書曰公¶
　　不與盟首止之盟善也犯衆不盟是以為貶故特¶
　　書曰鄭伯逃歸逃者匹夫之事以諸侯之尊下行¶
<pb:KR1e0035_WYG_009-31b>¶
　　匹夫之事雖悔於終病而乞盟如所喪何其書逃¶
　　歸不盟深貶之也或曰首止之㑹非王志也王惡¶
　　齊侯定世子而使周公召鄭伯曰吾撫女以從楚¶
　　可以少安鄭伯喜於王命而畏齊故逃歸不盟然¶
　　則何罪乎曰春秋道名分尊天王而以大義為主¶
　　夫義者權名分之中而當其可之謂也諸侯㑹王¶
　　世子雖衰世之事而春秋與之者是變之中也鄭¶
　　伯雖承王命而制命非義春秋逃之者亦變之中¶
<pb:KR1e0035_WYG_009-32a>¶
　　也天下之大倫有常有變舜之於父子湯武之於¶
　　君臣周公之於兄弟皆處其變也賢者守其常聖¶
　　人盡其變㑹首止逃鄭伯處父子君臣之變而不¶
　　失其中也噫此春秋之所以為春秋而非聖人莫¶
　　能修之者也¶
楚人滅弦弦子奔黄¶
　左氏傳楚鬬穀於菟滅弦弦子奔黄於是江黄道柏¶
　　方睦於齊皆弦姻也弦子恃之而不事楚又不設¶
<pb:KR1e0035_WYG_009-32b>¶
　　備故亡¶
　杜氏注弦國在弋陽軑縣東南¶
　泰山孫氏曰楚人滅弦者惡桓不能救也故弦子不¶
　　　名十年狄滅温十二年楚人滅黄同此¶
九月戊申朔日有食之¶
冬晉人執虞公¶
　左氏傳晉侯復假道于虞以伐虢宫之竒諫弗聼許¶
　　晉使八月甲午晉侯圍上陽(杜氏注上陽虢國都/在𢎞農陕縣東南)¶
<pb:KR1e0035_WYG_009-33a>¶
　　冬十二月丙子朔晉滅虢虢公醜奔京師師還舘¶
　　於虞遂襲虞滅之執虞公及其大夫井伯以媵秦¶
　　穆姬¶
　公羊傳虞已滅矣其言執之何不與滅也曷為不與¶
　　滅滅者亡國之善辭也滅者上下之同力者也¶
　榖梁傳執不言所於地緼於晉也(范氏注時虞已/包裹屬於晉)¶
　伊川先生解書執而不書滅自取也¶
　陸氏纂例天子三公故不書名啖子曰春秋時以强¶
<pb:KR1e0035_WYG_009-33b>¶
　　暴弱故執諸侯皆稱人亂辭也¶
　劉氏意林虞之滅自夏陽始夏陽滅則虞亡矣宫之¶
　　竒舟之僑之徒皆知之獨其君不知故春秋因大¶
　　見其釁於滅夏陽而深没其迹於執虞公使天下¶
　　之為人君者從而省之可以戒於此矣故曰家有¶
　　既亡國有既滅由别之不别也可不大哀乎人君¶
　　莫不惡亡而好存莫能固亡而保存是何也嗜欲¶
　　之習近而憂患之來逺也¶
<pb:KR1e0035_WYG_009-34a>¶
　蘇氏曰不言晉之滅虞虞自滅也秦之取梁也書曰¶
　　梁亡而不及秦以為梁自亡也¶
　武夷胡氏傳書滅下陽於始而記執虞公於後可以¶
　　見棄義趨利瀆貨無厭之能亡國敗家審矣¶
六年春王正月¶
夏公㑹齊侯陳侯衞侯曹伯伐鄭圍新城¶
　左氏傳諸侯伐鄭以其逃首止之盟故也圍新宻鄭¶
　　所以不時城也¶
<pb:KR1e0035_WYG_009-34b>¶
　杜氏注新城鄭新宻今滎陽宻縣¶
　襄陵許氏曰圍而不舉則亦服之而已有遺力者也¶
秋楚人圍許諸侯遂救許¶
　左氏傳楚子圍許以救鄭諸侯救許乃還冬蔡穆侯¶
　　將許僖公以見楚子於武城許男面縛銜璧大夫¶
　　衰絰士輿櫬楚子使復其所¶
　榖梁傳善救許也¶
冬公至自伐鄭¶
<pb:KR1e0035_WYG_009-35a>¶
　榖梁傳其不以救許致何也大伐鄭也¶
　泰山孫氏曰出踰三時¶
　¶
　¶
　¶
　¶
　¶
　¶
<pb:KR1e0035_WYG_009-35b>¶
　¶
　¶
　¶
　¶
　¶
　¶
　¶
　春秋集觧卷九¶
