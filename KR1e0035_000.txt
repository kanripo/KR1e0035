# -*- mode: mandoku-view -*-
#+TITLE: 呂氏春秋集解
#+DATE: 2015-09-23 09:39:32
#+PROPERTY: JUAN 0
<pb:KR1e0035_WYG_000-1a>¶
御製閱春秋解口號漫題¶
猾夏從来稱攘楚今常漕米濟江南寄言白首窮經者¶
漫泥(去/聲)區區紙上談(解春秋者無不以猾夏為楚罪操/戈聚訟論之不已此經生因襲舊)¶
(聞拘墟方域之見耳秦晉汛舟之役傳説以為美談而/今楚粟嵗輸濟鄰封者甚富賙賑尤資其利使如春秋)¶
(時各分疆域則江浙所出之米不足本地半嵗之食設/加之遇灾即有賑恤將難為巧婦之炊矣且江浙江西)¶
(即昔之吳越漢武帝議伐閩越而劉安稱先道古謂必/不可伐唐順之韙之以為反覆論說以中國勞蠻夷之)¶
(意以今觀之閩浙江西之人豈盡不可以冠帶之國法/度理之乎是知今古異宜不達時而欲行封建井田者)¶
(率是類也/故并識之)¶
<pb:KR1e0035_WYG_000-2a>¶
欽定四庫全書　　　　　經部五¶
　春秋集解目録　　　　　春秋類¶
　　第一卷¶
　　　隱公¶
　　第二卷¶
　　　隱公¶
　　第三卷¶
　　　桓公¶
<pb:KR1e0035_WYG_000-2b>¶
　　第四卷¶
　　　桓公¶
　　第五卷¶
　　　莊公¶
　　第六卷¶
　　　莊公¶
　　第七卷¶
　　　莊公¶
<pb:KR1e0035_WYG_000-3a>¶
　　第八卷¶
　　　閔公¶
　　第九卷¶
　　　僖公¶
　　第十卷¶
　　　僖公¶
　　第十一卷¶
　　　僖公¶
<pb:KR1e0035_WYG_000-3b>¶
　　第十二卷¶
　　　僖公¶
　　第十三卷¶
　　　文公¶
　　第十四卷¶
　　　文公¶
　　第十五卷¶
　　　宣公¶
<pb:KR1e0035_WYG_000-4a>¶
　　第十六卷¶
　　　宣公¶
　　第十七卷¶
　　　成公¶
　　第十八卷¶
　　　成公¶
　　第十九卷¶
　　　襄公¶
<pb:KR1e0035_WYG_000-4b>¶
　　第二十卷¶
　　　襄公¶
　　第二十一卷¶
　　　襄公¶
　　第二十二卷¶
　　　襄公¶
　　第二十三卷¶
　　　昭公¶
<pb:KR1e0035_WYG_000-5a>¶
　　第二十四卷¶
　　　昭公¶
　　第二十五卷¶
　　　昭公¶
　　第二十六卷¶
　　　昭公¶
　　第二十七卷¶
　　　定公¶
<pb:KR1e0035_WYG_000-5b>¶
　　第二十八卷¶
　　　定公¶
　　第二十九卷¶
　　　哀公¶
　　第三十卷¶
　　　哀公¶
　　　　(臣/)等謹案春秋集解三十卷宋吕本中撰舊¶
　　　　刻題曰呂祖謙誤也本中字居仁好問之子¶
<pb:KR1e0035_WYG_000-6a>¶
　　　　宋史載其紹興六年賜進士擢起居舍人八¶
　　　　年遷中書舍人兼侍講權直學士院學者稱¶
　　　　為東萊先生故趙希弁讀書附志稱是書為¶
　　　　東萊先生撰後人因祖謙與朱子逰其名最¶
　　　　著亦稱曰東萊先生而本中以詩擅名詩家¶
　　　　多稱吕紫微東萊之號稍隱遂移是書於祖¶
　　　　謙不知陳振孫書録解題載是書固明云本¶
　　　　中撰也振孫又言是書自三傳而下集諸儒¶
<pb:KR1e0035_WYG_000-6b>¶
　　　　之説不過陸氏兩孫氏兩劉氏蘓氏程氏許¶
　　　　氏胡氏數家而采擇頗精全無自己議論以¶
　　　　此本考之亦合知舊刻誤題審矣本中所著¶
　　　　江西宗派圖紫微詩話皆盛行於世而不知¶
　　　　其經學之邃乃如此今考正之庶幾不没其¶
　　　　真焉乾隆四十四年九月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　總　校　官　(臣/)　陸　費　墀¶
<pb:KR1e0035_WYG_000-7a>¶
春秋集解原序¶
春秋集解三十卷趙希弁讀書附志云東萊先生所著¶
也長沙陳邕和父為之序按成公年譜凡有著述必書¶
獨是編不書宋史本傳公所著有易書詩而無春秋惟¶
藝文志於春秋集解三十卷直書成公姓名考吳興陳¶
氏書録解題有春秋集解十二卷云是吕本中撰且撮¶
其大㫖謂自三傳而下集諸儒之説不過陸氏兩孫氏¶
兩劉氏蘇氏程氏許氏胡氏數家而已其所擇頗精却¶
<pb:KR1e0035_WYG_000-7b>¶
無自己議論合之是編誠然蓋吕氏自右丞好問徙金¶
華成公述家傳稱為東萊公而本中為右丞子學山谷¶
為詩作江西宗派圖學者稱為東萊先生以之名集然¶
則吕氏三世皆以東萊先生為目成公特最著者爾朱¶
子嘗曰吕居仁春秋亦甚明白正如某詩傳相似竊疑¶
是編為居仁所著第卷帙多寡不合或居仁草創而成¶
公増益之者與序其端用質淹通博洽之君子倘獲善¶
本有陳和父序者予之疑庶可以釋矣康熙丙辰二月¶
<pb:KR1e0035_WYG_000-8a>¶
納蘭成德容若序¶

