# -*- mode: mandoku-view; -*-
#+TITLE: 呂氏春秋集解
#+DATE: 2015-08-24 22:13:44.600639
#+PROPERTY: ID KR1e0035
#+PROPERTY: BASEEDITION WYG    
#+PROPERTY: JUAN 卷二十三
<pb:KR1e0035_WYG_023-1a>¶
欽定四庫全書¶
　春秋集解卷二十三¶
　　　　　　　　　　　　宋　吕本中　撰¶
　　　昭公(名稠襄公子景王四年即/位諡法咸儀恭明曰昭)¶
元年春王正月公即位¶
叔孫豹㑹晉趙武楚公子圍齊國弱(公作/酌)宋向戌衛齊¶
(公作/石)惡陳公子招蔡公孫歸生鄭罕(公作/軒)虎許人曹人¶
于虢(公作漷/榖作郭)¶
<pb:KR1e0035_WYG_023-1b>¶
　左氏傳春楚公子圍聘於鄭且娶於公孫段氏遂㑹¶
　　於虢尋宋之盟也楚令尹圍請用牲讀舊書加於¶
　　牲上而已(杜氏注舊書宋之盟書楚恐晉先/歃故欲從舊書加於牲上不歃血)晉人¶
　　許之三月甲辰盟¶
　劉氏傳此陳侯之弟招也何以不稱弟諸侯之尊弟¶
　　兄不得以屬通也諸侯之尊則弟兄曷為不得以¶
　　其屬通諸侯非始封之君臣諸父昆弟其在朝廷¶
　　爵以徳齒以官體異姓也族人不得以其戚戚君¶
<pb:KR1e0035_WYG_023-2a>¶
　　尊尊也¶
　武夷胡氏傳諸侯之尊弟兄不得以屬通曰公子者¶
　　其本當稱者也曰弟者因事而特稱之也㑹于虢¶
　　尋宋之盟而經何以不書在宋之盟楚人先歃若¶
　　曰狎主諸侯則懼晉之先也故圍請讀舊書加於¶
　　牲上而晉人許之觀其事雖若楚重得志晉少懦¶
　　矣然春秋不貴修盟晉人以信為本故每書必先¶
　　趙武¶
<pb:KR1e0035_WYG_023-2b>¶
三月取鄆(公作/運)¶
　左氏傳季武子伐莒取鄆莒人告於㑹楚告於晉曰¶
　　尋盟未退而魯伐莒瀆齊盟請戮其使樂桓子欲¶
　　求貨於叔孫弗與曰我以貨免魯必受師趙孟請¶
　　諸楚曰魯雖有罪其執事不辟難子若免之以勸¶
　　左右可也封疆之削何國蔑有主齊盟者誰能辨¶
　　焉楚人許之乃免叔孫¶
　伊川先生解乘莒之亂而取之故隠避其辭¶
<pb:KR1e0035_WYG_023-3a>¶
夏秦伯之弟鍼出奔晉¶
　左氏傳秦后子有寵於桓如二君於景其母曰弗去¶
　　懼選(杜氏注選數也恐景/公數其罪而加戮)癸卯鍼適晉其車千乘¶
　　書曰秦伯之弟鍼出奔晉罪秦伯也¶
　公羊傳秦無大夫何以書仕諸晉也曷為仕諸晉有¶
　　千乘之國而不能容其母弟故君子謂之出奔也¶
　榖梁傳諸侯之尊弟兄不得以屬通其弟云者親之¶
　　也親而奔之惡也¶
<pb:KR1e0035_WYG_023-3b>¶
　武夷胡氏傳案左氏秦后子有寵於桓如二君於景¶
　　夫后子出奔其父禍之而罪秦伯何也春秋以均¶
　　愛望人父以能友責人兄父母有愛妾猶沒身敬¶
　　之不衰況兄弟乎兄弟翕而後父母順矣故不曰¶
　　公子而特稱秦伯之弟云¶
六月丁巳邾(公作/邾婁)子華卒¶
晉荀呉帥師敗狄于大鹵(公榖/作原)¶
　左氏傳晉中行穆子敗無終及羣狄於大原崇卒也¶
<pb:KR1e0035_WYG_023-4a>¶
　　將戰魏舒曰彼徒我車所遇又阨以什共車必克¶
　　困諸阨又克請皆卒自我始乃毁車以為行五乘¶
　　為三伍為伍陳以相離兩於前伍於後專為右角¶
　　參為左角偏為前拒以誘之翟人笑之未陳而薄¶
　　之大敗之¶
　榖梁傳傳曰中國曰大原夷狄曰大鹵號從中國名¶
　　從主人¶
　杜氏注大鹵大原晉陽縣¶
<pb:KR1e0035_WYG_023-4b>¶
　武夷胡氏傳大鹵大原也案六月宣王北伐之詩其¶
　　詞曰薄伐儼狁至于大原而詩人美之者謂不窮¶
　　追逺討及封境而止也然則大原在禹服之内而¶
　　狄人來侵攘斥宜矣其過在毁車崇卒以詐誘狄¶
　　人而敗之非王者之師耳使後世車戰法亡崇尚¶
　　歩卒爭以變詐相髙日趨苟簡皆此等啟之矣書¶
　　敗狄譏之也¶
　襄陵許氏曰亂世逐爭竒變滋起兵車重遲寖廢兆¶
<pb:KR1e0035_WYG_023-5a>¶
　　此¶
秋莒去疾自齊入于莒莒展輿(公榖並/無輿字)出奔呉¶
　左氏傳莒展輿立而奪羣公子秩公子召去疾于齊¶
　　秋齊公子鉏納去疾展輿奔呉¶
　伊川先生解去疾假齊之力以入莒討展輿之罪正¶
　　也故稱莒遂自立無所禀命故不稱公子自以為¶
　　公子可立也莒展輿出奔呉為弑君者所立而以¶
　　國氏者罪諸侯也虢之㑹雖國亂未預然諸侯與¶
<pb:KR1e0035_WYG_023-5b>¶
　　其立矣故欲執叔孫也稱莒展輿見諸侯之與其¶
　　立也¶
　莒氏曰密州以前嵗十一月遇弑展輿順衆人之情¶
　　而立立而不討賊其罪可知也¶
叔弓帥師疆鄆(公作/運)田¶
　左氏傳叔弓帥師疆鄆田因莒亂也¶
　杜氏注春取鄆今正其封疆¶
　陸氏纂例趙子曰凡疆田而有帥師者皆有難也城¶
<pb:KR1e0035_WYG_023-6a>¶
　　亦同此(文十二年季孫行父/帥師城諸及鄆之類)¶
葬邾(公作/邾婁)悼公¶
冬十有一月己酉楚子麇(公榖/作卷)卒楚公子比出奔晉¶
　左氏傳冬楚公子圍將聘於鄭伍舉為介未出竟聞¶
　　王有疾而還伍舉遂聘十一月己酉公子圍至入¶
　　問王疾縊而弑之遂殺其二子幕及平夏右尹子¶
　　千出奔晉葬王於郟謂之郟敖使赴於鄭伍舉問¶
　　應為後之辭焉對曰寡大夫圍伍舉更之曰共王¶
<pb:KR1e0035_WYG_023-6b>¶
　　之子圍為長(杜氏注不以/篡弑赴諸侯)¶
　武夷胡氏傳案左氏楚令尹圍将聘於鄭未出竟聞¶
　　王有疾而還入問王疾縊而弑之使赴於諸侯應¶
　　為後之辭曰共王之子圍為長初圍之未動於惡¶
　　入預夏盟緝蒲為宫設服離衛中國大夫莫不知¶
　　其有無君之心矣雖以疾赴曷為承偽藏在諸侯¶
　　之策乎當是時仲尼已生将志於學乃所見之世¶
　　非祖之所逮聞也又曷為因之而不革乎曰此春¶
<pb:KR1e0035_WYG_023-7a>¶
　　秋之所以為春秋非聖人莫能修之者也薨則書¶
　　薨卒則書卒弑則書弑葬則書葬各紀其實載於¶
　　簡策國史掌之此史官之所同而凡為史者皆可¶
　　及也或薨或不薨或卒或不卒或弑或不弑或葬¶
　　或不葬筆削因革裁自聖心以達王事此仲尼之¶
　　所獨而游夏亦不能與焉者也然則郟敖實弑而¶
　　書卒何歟令尹圍弑君以立中國力所不加而莫¶
　　能致討則亦已矣至大合諸侯於申與㑹者凡十¶
<pb:KR1e0035_WYG_023-7b>¶
　　有三國其臣舉六王二公之事其君用齊桓召陵¶
　　之禮而宋向戌鄭子産皆諸侯之良也而皆有獻¶
　　焉不亦傷乎若革其偽赴而正以弑君將恐天下¶
　　後世以篡弑之賊非獨不必致討又可從之以主¶
　　㑹盟而無惡矣聖人至此憫之甚懼之甚憫之甚¶
　　者憫中國之衰㣲而不能振也懼之甚者懼人欲¶
　　之横流而不能遏也是故察㣲顯權輕重而略其¶
　　篡弑以扶中國制人欲存天理其立義㣲矣¶
<pb:KR1e0035_WYG_023-8a>¶
　蘇氏曰君弑畏偪而出¶
二年春晉侯使韓起來聘¶
　左氏傳春晉侯使韓宣子來聘且告為政而來見¶
夏叔弓如晉¶
　左氏傳叔弓聘於晉報宣子也¶
秋鄭殺其大夫公孫黒¶
　左氏傳秋鄭公孫黒將作亂欲去游氏而代其位傷¶
　　疾作而不果駟氏與諸大夫欲殺之子産在鄙聞¶
<pb:KR1e0035_WYG_023-8b>¶
　　之懼弗及乘遽而至使吏數之曰伯有之亂以大¶
　　國之事而未爾討也爾有亂心無厭專伐伯有而¶
　　罪一也昆弟爭室而罪二也薰隧之盟女矯君位¶
　　而罪三也不速死大刑將至七月壬寅縊尸諸周¶
　　氏之衢¶
　劉氏傳稱國以殺大夫者罪累上也黒有罪其以累¶
　　上言之何惡鄭伯也何惡乎鄭伯言不能去有罪¶
　　以放乎亂也其放乎亂奈何公孫黒伐良霄而逐¶
<pb:KR1e0035_WYG_023-9a>¶
　　之君弗誅也以為大夫又與公孫楚爭娶於徐吾¶
　　氏徐吾氏歸於楚君放楚也而盟諸大夫黒於是¶
　　自以為卿又將為亂疾作而卧子産使吏數諸其¶
　　家則幸而勝之云爾¶
冬公如晉至河乃復季孫宿如晉¶
　左氏傳夏四月韓須如齊逆女齊陳無宇送女致少¶
　　姜少姜有寵於晉侯晉侯謂之少齊晉少姜卒公¶
　　如晉及河晉侯使士文伯來辭曰非伉儷也請君¶
<pb:KR1e0035_WYG_023-9b>¶
　　無辱公還季孫宿遂致服焉¶
　榖梁傳公如晉而不得入季孫宿如晉而得入惡季¶
　　孫宿也¶
　劉氏意林道千乘之國至重也而動不以禮雖為之¶
　　卑服曲從猶之無益也適得輕焉譬之鄭衛之處¶
　　子蒙珠玉而過中山之盗也滋益恭而滋益侵耳¶
　　吾以此觀之為國以禮者處勝人之地矣孔子曰¶
　　恭而無禮則勞又曰事君數斯辱矣朋友數斯疏¶
<pb:KR1e0035_WYG_023-10a>¶
　　矣數猶數數也進之不以禮節者謂之數(荘子曰/彼於致)¶
　　(福未數數然左氏傳曰無日不/數於六卿之門皆謂進不以禮)¶
　泰山孫氏曰公如晉至河乃復者六二年公如晉至¶
　　河乃復十二年公如晉至河乃復十三年公如晉¶
　　至河乃復二十一年公如晉至河乃復二十三年¶
　　公如晉至河有疾乃復定三年公如晉至河乃復¶
　　是也惟二十三年書有疾明有疾而反餘皆譏公¶
　　數如晉見距不能以禮自重大取困辱也¶
<pb:KR1e0035_WYG_023-10b>¶
　武夷胡氏傳經書公如晉至河乃復季孫宿如晉而¶
　　昭公失國之因季氏逐君之漸晉人下比之迹不¶
　　待貶絶而皆見矣¶
三年春王正月丁未滕子原(公作/泉)卒¶
夏叔弓如滕五月葬滕成公¶
　襄陵許氏曰春秋卒葬諸侯有小大之體有襃貶之¶
　　義有盛衰之變有施報之情無非教也¶
秋小邾子來朝(公作小/邾婁子)¶
<pb:KR1e0035_WYG_023-11a>¶
　左氏傳小邾穆公來朝季武子欲卑之穆叔曰不可¶
　　曹滕二邾實不忌吾好敬以逆之猶懼其貳又卑¶
　　一睦焉逆羣好也其如舊而加敬焉季孫從之¶
八月大雩¶
　左氏傳旱也¶
冬大雨雹¶
北燕伯款出奔齊¶
　左氏傳燕簡公多嬖寵欲去諸大夫而立其寵人冬¶
<pb:KR1e0035_WYG_023-11b>¶
　　燕大夫比以殺公之外嬖公懼奔齊書曰北燕伯¶
　　款出奔罪之也¶
　武夷胡氏傳案左氏燕簡公多嬖寵欲去諸大夫而¶
　　立其寵人燕大夫比以殺公之外嬖公懼奔齊書¶
　　曰北燕伯款出奔齊罪之也君雖不君臣不可以¶
　　不臣燕伯欲去諸大夫固不君矣而大夫相與比¶
　　以殺其外嬖是威脅其主而出之也與鬻拳之以¶
　　兵諫無異而獨罪燕伯何哉大夫國君之陪貳以¶
<pb:KR1e0035_WYG_023-12a>¶
　　公心選之而不可私也以誠意委之而不可疑也¶
　　以隆禮待之而不可輕也以直道馭之而不可辱¶
　　也否則是忽其陪貳以自危也晉厲公殺三郤立¶
　　胥童而弑於麗氏漢隱帝殺楊史立郭允明而弑¶
　　於趙村衞獻公蔑冢卿而信其左右亦奔夷儀久¶
　　而後復也故人主不尊陪貳而與賤臣圖柄臣者¶
　　事成則失身而見弑事不成則失國而出奔此有¶
　　國之大戒也春秋凡見逐於臣者皆以自奔為文¶
<pb:KR1e0035_WYG_023-12b>¶
　　正其本之意也而垂戒逺矣¶
四年春王正月大雨雹(公榖/作雪)¶
　武夷胡氏傳隂陽之氣和而散則為霜雪雨露不和¶
　　而散則為戾氣噎霾雹戾氣也隂脅陽臣侵君之¶
　　象當是時季孫宿襲位世卿將毁中軍專執兵權¶
　　以弱公室故數月之間再有大變申豐者季氏之¶
　　孚也不肯端言其事故暴揚於朝歸咎藏永之失¶
　　夫山谷之氷藏之也周用之也徧亦古者本末備¶
<pb:KR1e0035_WYG_023-13a>¶
　　舉燮調之一事耳謂能使四時無愆伏淒苦之變¶
　　雷出不震無菑霜雹則亦誣矣意者昭公遇災而¶
　　懼以禮為國行其政令無失其民雹之災也庶可¶
　　禦也不然雖得藏冰之道合於豳風七月之詩其¶
　　將能乎¶
夏楚子蔡侯陳侯鄭伯許男徐子滕子頓子胡子沈子¶
小邾(公作小/邾婁子)子宋世子佐淮夷㑹于申¶
　左氏傳正月楚子使椒舉如晉求諸侯晉侯欲勿許¶
<pb:KR1e0035_WYG_023-13b>¶
　　司馬侯曰晉楚惟天所相不可與爭君其許之乃¶
　　許楚使楚子問於子産曰晉其許我諸侯乎對曰¶
　　許君晉君少安不在諸侯其大夫多求莫匡其君¶
　　在宋之盟又曰如一若不許君將焉用之夏諸侯¶
　　如楚魯衞曹邾不㑹鄭伯先待於申六月丙午楚¶
　　子合諸侯于申椒舉言於楚子曰夏啟有鈞臺之¶
　　享商湯有景亳之命周武有孟津之誓成有岐陽¶
　　之蒐康有酆宫之朝穆有塗山之㑹齊桓有召陵¶
<pb:KR1e0035_WYG_023-14a>¶
　　之師晉文有踐土之盟君其何用宋向戌鄭公孫¶
　　僑在諸侯之良也君其選焉王曰吾用齊桓王使¶
　　問禮於左師與子産左師曰小國習之大國用之¶
　　敢不薦聞獻公合諸侯之禮六子産曰小國共職¶
　　敢不薦守獻伯子男㑹公之禮六楚子示諸侯侈¶
　　椒舉曰夫六王二公之事皆所以示諸侯禮也今¶
　　君以汰無乃不濟乎王弗聽¶
　伊川先生解晉平公不在諸侯楚於是彊為霸者之¶
<pb:KR1e0035_WYG_023-14b>¶
　　事¶
　泰山孫氏曰中國自宋之㑹政在大夫諸侯不見者¶
　　十年此書楚子蔡侯陳侯鄭伯許男徐子滕子頓¶
　　子胡子沈子小邾子宋世子佐淮夷㑹于申者楚¶
　　子大合諸侯於此也楚子得以大合諸侯於此者¶
　　桓文既死中國不振喪亂日甚幅裂横潰制在吴¶
　　楚故也故自是天下之政中國之事皆呉楚迭制¶
　　之至于平丘召陵之㑹諸侯雖云再出尋復叛去¶
<pb:KR1e0035_WYG_023-15a>¶
　　事無所救不足道也¶
　髙郵孫氏曰淮夷之不殊㑹之者蓋殊㑹之法施於¶
　　中國㑹外裔也晉中國呉外裔也于柤于向是以¶
　　殊之楚外裔淮夷亦外裔也以外裔㑹外裔又何¶
　　殊乎¶
　武夷胡氏傳申之㑹楚子為主而不殊淮夷是在㑹¶
　　之諸侯皆外也其意也何楚虔弑麇以立而求諸¶
　　侯於晉晉人許之中國從之執徐子圍朱方遷頼¶
<pb:KR1e0035_WYG_023-15b>¶
　　於鄢城竟莫校畏其彊盛則曰晉楚惟天所相不¶
　　可與爭滅陳不能救則曰陳亡而楚克有之天道¶
　　也滅蔡而又不能救則曰天將棄蔡以壅楚盈而¶
　　降之罰也至使窮凶極惡師潰於訾梁身竄於棘¶
　　里而縊於申亥人不致討而天自討之是責命於¶
　　天而以人事為無益而勿為也而可乎弑君之賊¶
　　在春秋時有臣子討之則衞人殺州吁是也有四¶
　　鄰討之則蔡人殺陳佗是也臣子不能討之於内¶
<pb:KR1e0035_WYG_023-16a>¶
　　四鄰不能討之於外有與之㑹以定其位則齊侯¶
　　及魯宣公㑹于平州是也有受其賂以免於討則¶
　　晉侯及諸國㑹于扈是也然至此極矣則未有不¶
　　以為賊而又推為盟主相與朝事之以聽順其所¶
　　為而不敢忤者也故申之㑹不殊淮夷者以在㑹¶
　　諸侯皆為不義之行皆王法之所當斥而不使之¶
　　得列于中國也¶
　吕氏曰自襄公三年雞澤之㑹諸侯同盟矣而叔孫¶
<pb:KR1e0035_WYG_023-16b>¶
　　豹始及諸侯之大夫及陳袁僑盟襄十六年溴梁¶
　　之㑹獨大夫盟諸侯不與也至襄二十七年宋之¶
　　㑹大夫自㑹爾諸侯不往也此嵗㑹于申諸侯始¶
　　復㑹而楚子主之淮夷與焉天下之事可知矣¶
楚人執徐子¶
　左氏傳徐子呉出也以為貳焉故執諸申¶
秋七月楚子蔡侯陳侯許男頓子胡子沈子淮夷伐呉¶
執齊慶封殺之遂滅賴(公榖/作厲)¶
<pb:KR1e0035_WYG_023-17a>¶
　左氏傳秋七月楚子以諸侯伐呉宋大子鄭伯先歸¶
　　宋華費遂鄭大夫從使屈申圍朱方八月甲申克¶
　　之執齊慶封而盡滅其族將戮慶封椒舉曰臣聞¶
　　無瑕者可以戮人慶封唯逆命是以在此其肯從¶
　　於戮乎播於諸侯焉用之王弗聽負之斧鉞以徇¶
　　於諸侯使言曰無或如齊慶封弑其君弱其孤以¶
　　盟其大夫慶封曰無或如楚共王之庶子圍弑其¶
　　君兄之子麇而代之以盟諸侯王使速殺之遂以¶
<pb:KR1e0035_WYG_023-17b>¶
　　諸侯滅頼頼子靣縛銜壁士袒輿櫬從之造於中¶
　　軍遷頼於鄢申無宇曰楚禍之首將在此矣召諸¶
　　侯而來伐國而克王心不違民其居乎民之不處¶
　　其誰堪之不堪王命乃禍亂也(劉氏權衡曰遂滅/頼左氏曰頼子靣)¶
　　(縛銜璧非也經所謂滅者固謂君死/其位者矣既曰死其位尚能靣縛乎)¶
　公羊傳其言執齊慶封何為齊誅也¶
　杜氏注胡國汝隂縣西北有胡城賴國義陽随縣¶
　蘇氏曰申之諸侯有不與伐呉者故復序¶
<pb:KR1e0035_WYG_023-18a>¶
九月取鄫(榖作/繒)¶
　左氏傳九月取鄫言易也莒亂著丘公立而不撫鄫¶
　　鄫叛而來¶
　杜氏注鄫莒邑¶
　劉氏傳其言取之何取附庸之辭也鄫國也曷為謂¶
　　之附庸莒已滅之矣為附庸乎莒也¶
冬十有二月乙卯叔孫豹卒¶
　左氏傳初穆子去叔孫氏及庚宗遇婦人使私為食¶
<pb:KR1e0035_WYG_023-18b>¶
　　而宿焉問其行告之故哭而送之適齊娶於國氏¶
　　生孟丙仲壬及宣伯奔齊魯人召之既立所宿庚¶
　　宗之婦人獻以雉問其姓對曰余子長矣能奉雉¶
　　而從我矣召而見之名之曰牛遂使為豎有寵長¶
　　使為政叔孫田於丘蕕遂遇疾焉豎牛欲亂其室¶
　　殺孟逐仲疾急命召仲牛許而不召豎牛曰夫子¶
　　疾病不欲見人使寘饋於个而退牛勿進則置虛¶
　　命徹十二月癸丑叔孫不食乙卯卒牛立昭子而¶
<pb:KR1e0035_WYG_023-19a>¶
　　相之仲至自齊豎牛攻之死昭子即位朝其家衆¶
　　曰豎牛殺適立庶必速殺之豎牛懼奔齊孟仲之¶
　　子殺諸塞闗之外¶
五年春王正月舎中軍¶
　左氏傳四年季孫謀去中軍豎牛曰夫子固欲去之¶
　　五年正月舎中軍卑公室也毁中軍於施氏成諸¶
　　臧氏(杜氏曰季孫不欲親其議敕/二家㑹諸大夫發毁置之計)初作中軍三分¶
　　公室而各有其一季氏盡征之叔孫氏臣其子弟¶
<pb:KR1e0035_WYG_023-19b>¶
　　孟氏取其半焉及其舎之也四分公室季氏擇二¶
　　二子各一皆盡征之而貢於公¶
　陸氏纂例譏作舎自己也(詳見/桓公)¶
　武夷胡氏傳案左氏舎中軍卑公室也初作三軍三¶
　　分公室而各有其一及其舎之也四分公室季氏¶
　　擇二二子各一皆盡征之而貢於公然則三軍作¶
　　舎皆自三家公不與焉公室益卑而魯國之兵權¶
　　悉歸於季氏矣兵權有國之司命三綱兵政之本¶
<pb:KR1e0035_WYG_023-20a>¶
　　原書其作舎而公孫于齊薨于乾侯定公無正必¶
　　至之理也已則不臣三綱淪替南蒯叛陽虎專季¶
　　斯囚而三桓之子孫㣲矣亦能免乎書曰舎中軍¶
　　㣲詞以著其罪也¶
　襄陵許氏曰叔孫豹卒毁中軍則公若寄矣以是知¶
　　豹之有力於公室¶
楚殺其大夫屈申¶
　左氏傳楚子以屈申為貳於呉乃殺之¶
<pb:KR1e0035_WYG_023-20b>¶
　劉氏傳稱國以殺大夫者罪累上也屈申之累上奈¶
　　何楚人仇呉而疑屈申謂屈申貳於呉也而殺之¶
　　然則屈申之罪何屈申之為人臣也君弑則不能¶
　　討國亂則不能去北靣而事寇讎足以殺其身而¶
　　已矣¶
　襄陵許氏曰春秋刑案見惡惡以疑罪殺人簡易之¶
　　道也¶
公如晉¶
<pb:KR1e0035_WYG_023-21a>¶
　左氏傳公如晉自郊勞至於贈賄無失禮晉侯謂女¶
　　叔齊曰魯侯不亦善於禮乎對曰是儀也不可謂¶
　　禮禮所以守其國行其政令無失其民者也今政¶
　　令在家弗能取也有子家羈弗能用也奸大國之¶
　　盟陵虐小國利人之難不知其私公室四分民食¶
　　於他思莫在公不圖其終為國君難將及身不恤¶
　　其所禮之夲末將於此乎在而屑屑焉習儀以亟¶
　　言善於禮不亦逺乎¶
<pb:KR1e0035_WYG_023-21b>¶
夏莒牟夷以牟婁及防茲來奔¶
　左氏傳夏莒牟夷以牟婁及防茲來奔牟夷非卿而¶
　　書尊地也莒人愬於晉晉侯欲止公范獻子曰不¶
　　可人朝而執之誘也討不以師而誘以成之惰也¶
　　請歸之間而以師討焉乃歸公¶
　公羊傳莒無大夫此何以書重地也其言及防茲來¶
　　奔何不以私邑累公邑也¶
　榖梁傳以者不以者也來奔者不言出及防茲以大¶
<pb:KR1e0035_WYG_023-22a>¶
　　及小也莒無大夫其曰牟夷何也以其地來也以¶
　　地來則何以書也重地也¶
　杜氏注城陽平昌縣西南有防亭姑幕縣東北有茲¶
　　亭¶
　武夷胡氏傳邾莒之大夫名姓不登於史冊㣲也牟¶
　　夷莒大夫曷為以姓氏通重地也以地叛雖賤必¶
　　書地以名其人終為不義弗可滅矣其書來奔是¶
　　接我以利而我入其利兩譏之也為國以義不以¶
<pb:KR1e0035_WYG_023-22b>¶
　　利如以利則上下交征而國必危矣為己以義不¶
　　以利如以利則患得患失亦無所不至矣春秋於¶
　　三叛人雖賤特書其名以懲不義懼淫人為後戒¶
　　也邑而言及者公羊所謂不以私邑累公邑是也¶
　吕氏曰牟婁牟夷之私邑防茲則他邑也故言及¶
秋七月公至自晉¶
戊辰叔弓帥師敗莒師于蚡(公作濆/榖作賁)泉¶
　左氏傳莒人來討不設備戊辰叔弓敗諸蚡泉莒未¶
<pb:KR1e0035_WYG_023-23a>¶
　　陳也¶
　杜氏注蚡泉魯地¶
秦伯卒¶
冬楚子蔡侯陳侯許男頓子沈子徐人越人伐呉¶
　左氏傳冬十月楚子以諸侯及東夷伐呉以報棘櫟¶
　　麻之役薳射以繁揚之師㑹於夏汭越大夫常壽¶
　　過帥師㑹楚子於瑣聞呉師出薳啟彊帥師從之¶
　　遽不設備呉人敗諸鵲岸楚子以馹至於羅汭呉¶
<pb:KR1e0035_WYG_023-23b>¶
　　子使其弟蹶由犒師楚人執之是行也呉早設備¶
　　楚無功而還以蹶由歸¶
　武夷胡氏傳越始見經而與徐皆得稱人何也呉以¶
　　朱方處齊慶封而富於其舊崇惡也楚圍朱方執¶
　　齊慶封殺之討罪也呉不顧義入棘櫟麻以報朱¶
　　方之役怙亂也楚於是以諸侯伐呉則比呉為善¶
　　而師亦有名其從之者進而稱人可也或者以詞¶
　　為主而謂不可云沈子徐越伐呉故特稱人誤矣¶
<pb:KR1e0035_WYG_023-24a>¶
　　以不可為文詞而進人於越一字襃貶義安在乎¶
六年春王正月杞伯益姑卒¶
　左氏傳杞文公卒¶
葬秦景公¶
　左氏傳大夫如秦葬景公¶
夏季孫宿如晉¶
　左氏傳夏季孫宿如晉拜莒田也(杜氏注云謝前年/受牟夷邑不見討)¶
葬杞文公¶
<pb:KR1e0035_WYG_023-24b>¶
宋華合比出奔衞¶
　左氏傳宋寺人柳有寵大子佐惡之華合比曰我殺¶
　　之柳聞之乃坎用牲埋書而告公曰合比將納亡¶
　　人之族既盟於北郭矣公使視之有焉遂逐華合¶
　　比合比奔衞¶
　武夷胡氏傳左氏曰宋寺人栁有寵大子佐惡之華¶
　　合比請殺之栁聞坎用牲埋書而告公曰合比將¶
　　納亡人之族既盟於北郭矣公使視之有焉遂逐¶
<pb:KR1e0035_WYG_023-25a>¶
　　合比於是華亥欲代為右師乃與栁比從為之徴¶
　　公使代之宋公寵信閽寺殺世適痤而父子之恩¶
　　絶逐華合比而君臣之義睽刑人之能敗國亡家¶
　　亦可畏矣猶有任趙髙以亡秦信恭顯十常侍以¶
　　亡漢寵王守澄田令孜以亡唐而不知鑒覆車之¶
　　轍者不亦悲夫凡此類直書而義自見矣¶
秋九月大雩¶
　左氏傳旱也¶
<pb:KR1e0035_WYG_023-25b>¶
楚薳罷(公作/頗)帥師伐呉¶
　左氏傳徐儀楚聘於楚楚子執之逃歸懼其叛也使¶
　　薳洩伐徐呉人救之令尹子蕩帥師伐呉師於豫¶
　　章而次於乾谿呉人敗其師於房鍾獲宫廏尹弃¶
　　疾子蕩歸罪於薳洩而殺之¶
　襄陵許氏曰敗楚師者非薳洩也而洩代其誅故書¶
　　薳罷伐呉以正之楚再不競於呉乃弭兵鋒有事¶
　　陳蔡至復伐徐而國亂呉蓋自是休兵息民國始¶
<pb:KR1e0035_WYG_023-26a>¶
　　寖彊¶
冬叔弓如楚¶
　左氏傳叔弓如楚聘且弔敗也¶
齊侯伐北燕¶
　左氏傳十一月齊侯如晉請伐北燕也晉侯許之十¶
　　二月齊侯遂伐北燕將納簡公晏子曰不入燕有¶
　　君矣民不貳吾君賄左右諂諛作大事不以信未¶
　　嘗可也七年正月癸巳齊侯次於虢燕人行成曰¶
<pb:KR1e0035_WYG_023-26b>¶
　　敝邑知罪敢不聽命先君之敝器請以謝罪二月¶
　　戊午盟於濡上燕人歸燕姬賂以瑶甕玉櫝斝耳¶
　　不克而還¶
七年春王正月暨齊平¶
　榖梁傳以外及内曰暨¶
　陸氏㣲㫖淳聞於師曰爾雅云暨及也又曰暨不及¶
　　也今據實言之乃是齊及魯平非魯欲之不可言¶
　　㑹齊平又不可言齊及我平故書曰暨以明外及¶
<pb:KR1e0035_WYG_023-27a>¶
　　内且非魯之志也¶
　泰山孫氏曰暨不得已也齊來求平不得已而從之¶
　　故曰暨且明非魯志也¶
　髙郵孫氏曰左氏以為暨齊平者燕也案去年齊侯¶
　　伐燕左氏見其間無異事故云爾不知外國平書¶
　　宋人及楚人平是也又襄二十四年我侵齊二十¶
　　五年齊伐我北鄙齊魯之好遂絶至是和平之後¶
　　叔孫婼如齊涖盟足明齊魯為此平也¶
<pb:KR1e0035_WYG_023-27b>¶
　武夷胡氏傳我所欲曰及不得已曰暨當是時昭公¶
　　結㛰彊呉外附荆楚其與齊平無汲汲之意乃齊¶
　　求於魯而許之平也故曰暨至定公八年魯再侵¶
　　齊結大國之怨見復必矣其與齊平非不得已乃¶
　　魯求於齊而欲求平也故曰及平者聖人之所貴¶
　　然或以賄賂而結平或以臣下而擅平或以附夷¶
　　狄而得平或以侵犯大國而急於平則皆罪也考¶
　　其事而輕重見矣¶
<pb:KR1e0035_WYG_023-28a>¶
三月公如楚¶
　左氏傳楚子成章華之臺願與諸侯落之薳啟彊來¶
　　召公三月公如楚¶
叔孫婼(公作舎/後同)如齊莅(公榖/作涖)盟¶
　榖梁傳莅位也内之前定之辭謂之莅外之前定之¶
　　辭謂之來¶
　襄陵許氏曰始暨齊平故盟以結好¶
夏四月甲辰朔日有食之¶
<pb:KR1e0035_WYG_023-28b>¶
秋八月戊辰衞侯惡卒¶
　左氏傳秋八月衞襄公卒¶
　榖梁傳鄉曰衞齊惡今曰衞侯惡此何為君臣同名¶
　　也君子不奪人名不奪人親之所名重其所以來¶
　　也王父名子也¶
九月公至自楚¶
冬十有一月癸未季孫宿卒¶
　左氏傳十一月季武子卒¶
<pb:KR1e0035_WYG_023-29a>¶
　襄陵許氏曰季武子相魯作三軍舎中軍改革公室¶
　　唯己所利取鄆瀆盟敗諸侯約幾陷名卿以為國¶
　　憂則知昭公乾侯之禍此其專欲不忌之習非一¶
　　日矣¶
十有二月癸亥葬衛襄公¶
八年春陳侯之弟招殺陳世子偃師夏四月辛丑陳侯¶
溺卒¶
　左氏傳陳哀公元妃鄭姬生悼大子偃師二妃生公¶
<pb:KR1e0035_WYG_023-29b>¶
　　子留下妃生公子勝二妃嬖留有寵屬諸司徒招¶
　　與公子過哀公有廢疾三月甲申公子招公子過¶
　　殺悼大子偃師而立公子留夏四月辛亥哀公縊¶
　榖梁傳鄉曰陳公子招今曰陳侯之弟招何也曰盡¶
　　其親所以惡招也兩下相殺不志乎春秋此其志¶
　　何也世子云者唯君之貳也云可以重之存焉志¶
　　之也諸侯之尊弟兄不得以屬通其弟云者親之¶
　　也親而殺之惡也(劉氏權衡曰榖梁曰鄉曰陳公/子招今曰陳侯之弟招何也云)¶
<pb:KR1e0035_WYG_023-30a>¶
　　(云此問之非也郷曰陳/公子者乃其常稱耳)¶
　陸氏纂例齊商人殺舎舎亦兄之子而不言弟者齊¶
　　昭公已卒則商人無兄故殺君之罪重於兄子故¶
　　從重者也大子輕於君故於陳招書弟以明其重¶
　　也(詳見桓/十二年)¶
　常山劉氏曰夏四月陳侯溺卒則是陳侯既病可知¶
　　矣招乘間殺君之嗣志欲取其國爾蓋不特骨肉¶
　　相殘也¶
<pb:KR1e0035_WYG_023-30b>¶
　武夷胡氏傳此公子招特以弟稱者著招憑寵稔惡¶
　　而陳侯失親親之道也招以公子為司徒乃貴戚¶
　　之卿親則介弟尊則叔父號令廢立自己而出莫¶
　　敢干之者也不能援立嫡冢安靖國家而逢君之¶
　　惡戕殺偃師以致大寇宗社覆沒罪固大矣陳侯¶
　　信愛其弟何以為失親親乎尊賢者親親之夲不¶
　　能擇親之賢者厚加尊寵以表儀公族而徇其私¶
　　愛施於不令之人以至亡國敗家豈不失親親之¶
<pb:KR1e0035_WYG_023-31a>¶
　　道乎其曰陳侯之弟招殺陳世子偃師交貶之也¶
叔弓如晉¶
　左氏傳叔弓如晉賀虒祁也(杜氏注/賀宫成)¶
　襄陵許氏曰財費廣侈則國貧力役煩勞則民敝締¶
　　構彫琢輪奐之功盛則恭儉純茂之徳衰矣此之¶
　　謂可弔者也諸侯賀之是以人君得意滋甚則安¶
　　於亂亡而不自知蓋諛之者衆也志叔弓如晉是¶
　　已當楚之隆勢專諸夏而晉勿慮圗唯宫室之崇¶
<pb:KR1e0035_WYG_023-31b>¶
　　以為安榮平公其可謂志庳矣¶
楚人執陳行人干徴師殺之陳公子留出奔鄭¶
　左氏傳干徴師赴於楚且告有立君公子勝愬之於¶
　　楚楚人執而殺之公子留奔鄭書曰陳侯之弟招¶
　　殺陳世子偃師罪在招也楚人執陳行人干徴師¶
　　殺之罪不在行人也¶
　陸氏纂例趙子曰三者皆宜見討唯干徴師無罪故¶
　　稱陳行人以别之也¶
<pb:KR1e0035_WYG_023-32a>¶
　劉氏傳稱人以執者非伯討也此其為非伯討奈何¶
　　楚人惡公子招而殺干徴師非其罪也古者兵交¶
　　使在其間可也¶
　吕氏曰楚既殺干徴師公子留即出奔未成乎為君¶
　　也故不曰子¶
秋蒐于紅¶
　左氏傳秋大蒐于紅自根牟至於商衞革車千乘¶
　公羊傳蒐者何簡車徒也¶
<pb:KR1e0035_WYG_023-32b>¶
　榖梁傳因蒐狩以習用武事禮之大者也艾蘭以為¶
　　防置旃以為轅門以葛覆質以為&KR0527;流旁握御轚¶
　　者不得入車軌塵馬候蹄揜禽旅御者不失其馳¶
　　然後射者能中過防弗逐不從奔之道也靣傷不¶
　　獻不成禽不獻禽雖多天子取三十焉其餘與士¶
　　衆以習射於射宫射而中田不得禽則得禽田得¶
　　禽而射不中則不得禽是以知古之貴仁義而賤¶
　　勇力也¶
<pb:KR1e0035_WYG_023-33a>¶
　杜氏注紅魯地沛國蕭縣西有紅亭逺疑¶
　劉氏傳何以書譏何譏爾蒐春事也秋興之非正也¶
　　蒐有常地矣于紅亦非正也然則曷為不言公公¶
　　不得與於蒐爾公曷為不得與於蒐三家者專魯¶
　　而分之政令出焉公民食焉爾¶
　劉氏意林姦臣之將蔽其君而奪之也未嘗不先為¶
　　非禮而動民也蒐于紅吾見其反天時矣吾見其¶
　　易地理矣吾見其悖人倫矣而昭公猶未之悟也¶
<pb:KR1e0035_WYG_023-33b>¶
　　至於奔走失其社稷以死豈不哀哉(吕氏曰無事/而動衆且時)¶
　　(失也劉原父以為姦臣将蔽其君而奪之未嘗/不先為非禮而動民如此之類皆求之太過)¶
陳人殺其大夫公子過¶
　左氏傳陳公子招歸罪於公子過而殺之¶
　陸氏㣲㫖淳聞於師曰春秋之作本以懲姦慝也夫¶
　　子以招推罪於過故獨書招殺大子也不書招殺¶
　　過過之罪自當死冝為國討也¶
　襄陵許氏曰過與殺世子者也不書過殺世子招首¶
<pb:KR1e0035_WYG_023-34a>¶
　　惡也招首惡則曷為與其討不與其討是以歸之¶
　　衆也¶
大雩¶
冬十月壬午楚師滅陳執陳公子招放之于越殺陳孔¶
奐(公作/瑗)¶
　左氏傳九月楚公子弃疾帥師奉孫呉圍陳(杜氏注/孫呉悼)¶
　　(天子偃師/之子惠公)宋戴惡㑹之冬十一月壬午滅陳¶
　榖梁傳楚師滅陳執陳公子招放之於越殺陳孔奐¶
<pb:KR1e0035_WYG_023-34b>¶
　　惡楚子也¶
　杜氏注復稱公子兄已卒殺陳孔奐招之黨楚殺之¶
　泰山孫氏曰陳公子招殺世子之賊也楚子執而放¶
　　之陳孔奐無罪之人也楚子殺之吁楚靈暴虐無¶
　　道滅人之國又為淫刑也如此¶
葬陳哀公¶
　左氏傳輿嬖袁克殺馬毁玉以葬¶
　榖梁傳不與楚滅閔之也¶
<pb:KR1e0035_WYG_023-35a>¶
　泰山孫氏曰十月壬午楚師滅陳此言葬陳哀公如¶
　　不滅之辭者楚子葬之也不言楚子葬之者不與¶
　　楚子滅陳而葬哀公故以陳人自葬為文所以存¶
　　陳也九年陳災同此¶
九年春叔弓㑹楚子于陳¶
　左氏傳叔弓宋華亥鄭游吉衛趙黶㑹楚子于陳¶
　襄陵許氏曰楚既滅陳威震諸夏是以無所號召而¶
　　諸國之大夫㑹之非㑹禮也故志我焉¶
<pb:KR1e0035_WYG_023-35b>¶
許遷于夷¶
　左氏傳二月庚申楚公子弃疾遷許于夷實城父取¶
　　州來淮北之田以益之伍舉授許男田然丹遷城¶
　　父人於陳以夷濮西田益之遷方城外人於許¶
夏四月陳災¶
　公羊傳陳已滅矣其言陳火何存陳也¶
　榖梁傳此何以志閔陳而存之也¶
　陸氏辨疑趙子曰公榖作火左氏作災案前後未有¶
<pb:KR1e0035_WYG_023-36a>¶
　　書外火者小事若一一書之固不勝紀諸侯亦當¶
　　不告也災是天火事大故書之唯宣榭火以樂器¶
　　之所在書之以示周之所司無人示譏耳此不同¶
　　其例也故當依左氏為災¶
　武夷胡氏傳凡外災告則書今楚已滅陳夷於屬縣¶
　　使穿封戍為公矣必不遣使告於諸侯言亡國之¶
　　有天災也何以書於魯國之策乎當是時叔弓與¶
　　楚子㑹於陳則目擊其事矣雖彼不來告此不往¶
<pb:KR1e0035_WYG_023-36b>¶
　　弔叔弓使畢而歸語陳故也魯史遂書之耳或曰¶
　　國史所書必承赴告豈有慿使人之言而載之於¶
　　史者曰周景王崩有尹單猛期之變固無赴告矣¶
　　叔鞅至自京師言王室之亂也春秋承其言遂書¶
　　於策亦此類爾仲尼作經存而勿革者葢興滅國¶
　　繼絶世以堯舜三代公天下之心為心異於孤秦¶
　　罷侯置守欲私一人以自奉者所以歸民心合天¶
　　徳也榖梁以為存陳得其㫖矣¶
<pb:KR1e0035_WYG_023-37a>¶
秋仲孫貜如齊¶
　左氏傳孟僖子如齊殷聘禮也(杜氏注自叔老聘齊/至今二十年禮意乆)¶
　　(曠今修盛聘/以無忘舊好)¶
冬築郎囿¶
　襄陵許氏曰公内制於彊臣外輕於大國亂亡危辱¶
　　兆矣是之勿慮而築郎囿不時孰甚焉¶
　¶
　¶
<pb:KR1e0035_WYG_023-37b>¶
　¶
　¶
　¶
　¶
　¶
　¶
　¶
　春秋集解卷二十三¶
