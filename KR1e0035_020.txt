# -*- mode: mandoku-view -*-
#+TITLE: 呂氏春秋集解
#+DATE: 2015-09-23 09:39:33
#+PROPERTY: JUAN 20
<pb:KR1e0035_WYG_020-1a>¶
欽定四庫全書¶
　春秋集觧卷二十¶
　　　　　　　　　　　　宋　吕本中　撰¶
　　　襄公¶
十年春公㑹晋侯宋公衞侯曹伯莒子邾(公作邾/婁下同)子滕¶
子薛伯杞伯小邾子齊世子光㑹吳于柤夏五月甲午¶
遂滅偪(榖作/傅)陽¶
　左氏傳春㑹于柤㑹吳子夀夢也夏四月戊午㑹于¶
<pb:KR1e0035_WYG_020-1b>¶
　　柤(杜注經書/春始行也)晋荀偃士匄請伐偪陽而封宋向戌¶
　　焉荀罃曰城小而固勝之不武弗勝為笑固請丙¶
　　寅圍之弗克荀偃士匄請於荀罃曰水潦將降懼¶
　　不能歸請班師知伯怒投之以机出於其間曰女¶
　　成二事而後告余余恐亂命以不女違女既勤君¶
　　而興諸侯牽帥老夫以至於此既無武守而又欲¶
　　易余罪曰是實班師不然克矣七日不克必爾乎¶
　　取之五月庚寅荀偃士匄帥卒攻偪陽親受矢石¶
<pb:KR1e0035_WYG_020-2a>¶
　　甲午滅之以與向戌向戌辭乃予宋公晋以偪陽¶
　　子歸獻於武宫謂之夷俘偪陽妘姓也使周内史¶
　　選其族嗣納諸霍人¶
　榖梁傳㑹又㑹外之也(劉氏權衡曰榖梁曰外之也乎/非也㑹于戚吳在何不外之)¶
　　(㑹于申淮夷亦/在何不外之乎)¶
　杜氏注柤楚地偪陽妘姓國今彭城傳陽縣也¶
　吕氏曰中國諸侯徃與吳㑹宜示以禮義明以王制¶
　　以同奬周室遂滅偪陽不道甚矣¶
<pb:KR1e0035_WYG_020-2b>¶
公至自㑹¶
　榖梁傳㑹夷狄不致惡事不致此其致何也存中國¶
　　也中國有善事則并焉無善事則異之存之也故¶
　　鄭伯逃歸陳侯致柤之㑹存中國也¶
楚公子貞鄭公孫輒帥師伐宋¶
　左氏傳六月楚子囊鄭子耳伐宋師於訾母庚午圍¶
　　宋門於桐門¶
晋師伐秦¶
<pb:KR1e0035_WYG_020-3a>¶
　左氏傳九年秦景公使士雃乞師於楚將以伐晋楚¶
　　子許之秋楚子師於武城以為秦援秦人侵晋晋¶
　　饑弗能報也十年晋荀罃伐秦報其侵也¶
秋莒人伐我東鄙¶
　左氏傳莒人間諸侯之有事也故伐我東鄙¶
公㑹晋侯宋公衞侯曺伯莒子邾(公作邾婁/下小邾同)子齊世子¶
光滕子薛伯杞伯小邾子伐鄭¶
　左氏傳諸侯伐鄭齊崔杼使大子光先至於師故長¶
<pb:KR1e0035_WYG_020-3b>¶
　　於滕己酉師於牛首¶
　吕氏曰齊世子光序諸侯上主㑹者為之也春秋不¶
　　改所以示譏言上下之無禮文専以強弱事勢為¶
　　先後也¶
冬盜殺鄭公子騑(公榖/作斐)公子發公孫輒¶
　左氏傳初子駟與尉止有爭將禦諸侯之師而黜其¶
　　車子駟為田洫司氏堵氏侯氏子師氏皆䘮田焉¶
　　故五族聚羣不逞之人因公子之徒以作亂(杜氏/注八)¶
<pb:KR1e0035_WYG_020-4a>¶
　　(年子駟所殺公/子熈等之黨)於是子駟當國子國為司馬子耳¶
　　為司空子孔為司徒冬十月戊辰尉止司臣侯晋¶
　　堵女父子師僕帥賊以入晨攻執政於西宫之朝¶
　　殺子駟子國子耳子孔知之故不死¶
　伊川先生觧盜殺三卿不稱大夫失卿職也¶
　泰山孫氏曰盜者微賤之稱盜一日而殺三卿故列¶
　　數之惡鄭伯失刑政¶
　武夷胡氏傳卿大夫者國君之陪貳政之本也本強¶
<pb:KR1e0035_WYG_020-4b>¶
　　則精神折衝聞有偃息談笑而却敵國之兵勝千¶
　　里之難者矣乃至於身不能保而盜得殺之於朝¶
　　安在其為陪貳乎故削其大夫為當官失職者鑒¶
　　也¶
戍鄭虎牢¶
　左氏傳諸侯之師城虎牢而戍之晋師城梧及制士¶
　　魴魏絳戍之鄭及晉平¶
　武夷胡氏傳虎牢之城地不繫鄭者責在鄭也戍而¶
<pb:KR1e0035_WYG_020-5a>¶
　　繫鄭者罪諸侯也曷為責鄭設險所以守國有是¶
　　險而不能設犧牲玉帛待盟境上使其民人不享¶
　　土利辛苦墊隘無所底告然後請成故城不繫鄭¶
　　者責其不能有也曷為罪諸侯夫鄭人從楚固云¶
　　不義然中國所以城之者非欲斷荆楚之路為鄭¶
　　蔽也駐師阨險以逼之爾至是伐而復戍焉猶前¶
　　志也則可謂以義服之乎故戍而繫鄭者若曰鄭¶
　　國分地受諸天子非列國所得專所以罪諸侯也¶
<pb:KR1e0035_WYG_020-5b>¶
　　聖人既以虎牢還繫於鄭又書楚公子貞帥師救¶
　　鄭諸侯之罪益明矣夫以救許楚所以深罪諸侯¶
　　不能保鄭肆其陵逼曾荆楚之不若也亦可為深¶
　　切著明也哉¶
楚公子貞帥師救鄭公至自伐鄭¶
　左氏傳楚子囊救鄭十一月諸侯之師還鄭而南至¶
　　於陽陵楚師不退知武子欲退曰今我逃楚楚必¶
　　驕驕則可與戰矣欒黶曰逃楚晋之耻也我將獨¶
<pb:KR1e0035_WYG_020-6a>¶
　　進師遂進己亥與楚師夾潁而軍子蟜曰諸侯既¶
　　有成行必不戰矣從之將退不從亦退退楚必圍¶
　　我猶將退也不如從楚亦以退之宵渉潁與楚人¶
　　盟欒黶欲伐鄭師荀罃不可曰我實不能禦楚又¶
　　不能庇鄭鄭何罪不如致怨焉而還今伐其師楚¶
　　必救之戰而不克為諸侯笑丁未諸侯之師還侵¶
　　鄭北鄙而歸楚人亦還¶
　襄陵許氏曰書楚故鄭而致公知諸侯之避楚也避¶
<pb:KR1e0035_WYG_020-6b>¶
　　楚侵鄭不書諱也¶
十有一年春王正月作三軍¶
　左氏傳季武子將作三軍告叔孫穆子曰請為三軍¶
　　各征其軍穆子曰政將及子子必不能武子固請¶
　　之穆子曰然則盟諸乃盟諸僖閎詛諸五父之衢¶
　　正月作三軍三分公室而各有其一三子各毁其¶
　　乗季氏使其乗之人以其役邑入者無征(杜氏注/使軍乗)¶
　　(之人率其邑役入/季氏者無公征)不入者倍征(杜氏注不入季氏/者則使公家倍征)¶
<pb:KR1e0035_WYG_020-7a>¶
　　(之設利病欲/驅使入已)孟氏使半為臣若子若弟(杜氏注盡/取子弟以)¶
　　(其父兄/歸公)不然不舍(杜氏注制軍分民不如是則/三家不舍其故而改作也)¶
　杜氏注増立中軍萬二千五百人為軍¶
　武夷胡氏傳三軍魯之舊也古者大國三軍次國二¶
　　軍小國一軍魯侯封於曲阜地方數百里天下莫¶
　　強焉及僖公時能復周公之宇而史克作頌其詩¶
　　曰公車千乗說者以為大國之賦也又曰公徒三¶
　　萬說者以為大國之軍也故知三軍魯之舊耳然¶
<pb:KR1e0035_WYG_020-7b>¶
　　車而謂之公車則臣下無私乗也徒而謂之公徒¶
　　則臣下無私民也若有侵伐諸卿更帥以出事畢¶
　　則將歸於朝車復於甸甲散於兵卒還於邑將皆¶
　　公家之臣兵皆公家之衆不相係也文宣以來政¶
　　在私門襄公幼弱季氏益張廢公室之三軍而三¶
　　家各有其一季氏盡征焉而舊法亡矣是以謂之¶
　　作其明年季孫宿救台遂入鄆又其後享范獻子¶
　　而公臣不能具三耦民不屬公可知也春秋書其¶
<pb:KR1e0035_WYG_020-8a>¶
　　作舍以見昭公失國定公無正而兵權不可去公¶
　　室有天下國家者之所宜鑒也¶
　呂氏曰三軍舊制也數不必常以示稱也今魯無事¶
　　而用常制勞民費財不尚德而覿武亂所由作也¶
夏四月四卜郊不從乃不郊¶
　榖梁傳夏四月不時也四卜郊非禮也¶
鄭公孫舍之帥師侵宋¶
　左氏傳鄭人患晋楚之故子展曰與宋為惡諸侯必¶
<pb:KR1e0035_WYG_020-8b>¶
　　至吾從之盟楚師至吾又從之則晋怒甚矣晋能¶
　　驟來楚將不能吾乃固與晋使疆楊之司惡於宋¶
　　宋向戌侵鄭大獲子展曰師而伐宋可矣夏鄭子¶
　　展侵宋¶
公㑹晋侯宋公衞侯曹伯齊世子光莒子邾(公作邾/婁下同)子¶
滕子薛伯杞伯小邾子伐鄭¶
　左氏傳四月諸侯伐鄭己亥齊大子光宋向戌先至¶
　　於鄭門於東門其莫晉荀罃至於西郊東侵舊許¶
<pb:KR1e0035_WYG_020-9a>¶
　　衞孫林父侵其北鄙六月諸侯㑹於北林師於向¶
　　右還次於瑣圍鄭觀兵於南門西濟於濟隧鄭人¶
　　懼乃行成¶
秋七月己未同盟於亳(公榖/作京)城北¶
　左氏傳秋七月同盟于亳范宣子曰不慎必失諸侯¶
　　諸侯道敝而無成能無貳乎乃盟載書曰凡我同¶
　　盟母蕰年母壅利母保姦母留惡救災患恤禍亂¶
　　同好惡奬王室或間兹命司慎司盟名山名川羣¶
<pb:KR1e0035_WYG_020-9b>¶
　　神羣祀先王先公七姓十二國之祖明神殛之俾¶
　　失其民隊命亾氏踣其國家¶
　伊川先生觧鄭服而同盟也随復從楚伐宋云同見¶
　　其反覆¶
　杜氏注亳城鄭地¶
公至自伐鄭(榖梁傳不以㑹致/盟後復伐鄭也)¶
楚子鄭伯伐宋¶
　左氏傳楚子囊乞旅於秦秦右大夫詹帥師從楚子¶
<pb:KR1e0035_WYG_020-10a>¶
　　將以伐鄭鄭伯逆之丙子伐宋¶
公㑹晉侯宋公衞侯曹伯齊世子光莒子邾子滕子薛¶
伯杞伯小邾子伐鄭㑹於蕭魚¶
　左氏傳諸侯之師觀兵於鄭東門鄭人使王子伯駢¶
　　行成甲戌晉趙武入盟鄭伯冬十月丁亥鄭子展¶
　　出盟晋侯十二月戊寅㑹於蕭魚庚辰赦鄭囚皆¶
　　禮而歸之納斥候禁侵掠鄭人賂晋侯以師悝師¶
　　觸師蠲廣車軘車淳十五乗甲兵備凡兵車百乗¶
<pb:KR1e0035_WYG_020-10b>¶
　　歌鐘二肆及其鎛磬女樂二八晋侯以樂之半賜¶
　　魏絳曰子教寡人和諸戎狄以正諸華八年之中¶
　　九合諸侯如樂之和無所不諧請與子樂之辭曰¶
　　抑臣願君安其樂而思其終也書曰居安思危思¶
　　則有備有備無患敢以此規¶
　伊川先生觧諸侯數月之間再伐鄭鄭之反覆可知¶
　　鄭又服而請㑹不書鄭㑹謂其不可信也而晉悼¶
　　公推至誠以待人信之不疑至哉誠之能感人也¶
<pb:KR1e0035_WYG_020-11a>¶
　　自此鄭不背晋者二十四年¶
　杜氏注蕭魚鄭地¶
　劉氏意林㑹于蕭魚鄭伯如㑹歟則宜以如㑹書乞¶
　　盟歟則宜以乞盟書今一皆沒之獨稱㑹何哉曰¶
　　春秋嘉善矜不能而成人之美悼公之服鄭也有¶
　　道其信義著於諸侯非一日之積此善之可嘉者¶
　　也鄭伯之欲從中國也亦非一日之積逼於楚之¶
　　強而未果此不能之可矜者也然則晉之取鄭鄭¶
<pb:KR1e0035_WYG_020-11b>¶
　　之下晉不始於㑹蕭魚之日其信已在前矣至其¶
　　㑹也諸侯以小息中國以小安是乃有貴乎約信¶
　　者也其義不言而喻不盟而壹故畧其文以見其¶
　　實蓋春秋成人之美之意也故以戰伐為事者殘¶
　　人民敝財用未必能下敵也以盟誓為信者繁犧¶
　　牲費辭令未必能合衆也今示以救災患恤禍亂¶
　　同好惡奬王室而逺人服矣為天下豈可以詐力¶
　　哉¶
<pb:KR1e0035_WYG_020-12a>¶
　蘇氏曰鄭與㑹也八年鄭人侵蔡獲蔡公子燮自是¶
　　晉楚争鄭五年之間晉人四以諸侯伐鄭楚輒救¶
　　之晉用知罃之謀未嘗與楚人戰至是楚不能應¶
　　遂全師以服鄭於是鄭固與晉二十餘年楚不能¶
　　爭雖城濮之克不能過也¶
公至自㑹¶
　榖梁傳伐而後㑹不以伐鄭致得鄭伯之辭也¶
　伊川先生觧兵不加鄭故書至自㑹¶
<pb:KR1e0035_WYG_020-12b>¶
　髙郵孫氏曰春秋書至者或以前事或以後事蓋皆¶
　　擇其重者伐鄭重於同盟則至以伐㑹而得鄭重¶
　　於徒伐則至以㑹蓋皆其重也¶
楚人執鄭行人良霄¶
　左氏傳九月諸侯悉師以復伐鄭鄭人使良霄太宰¶
　　石&KR0930;如楚告將服於晉楚人執之¶
　杜氏注良霄公孫輒子伯有也¶
　陸氏纂例啖子曰凡稱行人而執以其事執也(言為/使事)¶
<pb:KR1e0035_WYG_020-13a>¶
　　不稱行人而執以已執也¶
　襄陵許氏曰書執良霄見楚力盡於是矣¶
冬秦人伐晉¶
　左氏傳秦庶長鮑庶長武帥師伐晋以救鄭鮑先入¶
　　晉地士魴禦之少秦師而弗設備壬午武濟自輔¶
　　氏與鮑交伐晉師己丑秦晉戰於櫟晉師敗績易¶
　　秦故也¶
十有二年春王三月莒人伐我東鄙圍台(榖作邰/下同)¶
<pb:KR1e0035_WYG_020-13b>¶
　杜氏注琅邪費縣南有台亭¶
　泰山孫氏曰莒背蕭魚之㑹伐我東鄙圍台¶
季孫宿帥師救台遂入鄆(公作/運)¶
　公羊傳大夫無遂事此其言遂何公不得為政爾¶
　杜氏注鄆莒邑¶
　泰山孫氏曰季孫宿受命救台不受命入鄆季孫宿¶
　　帥師救台遂入鄆専也¶
　武夷胡氏傳鄆莒邑也遂者生事也入者逆詞也大¶
<pb:KR1e0035_WYG_020-14a>¶
　　夫無遂事受命而救台不受命而入鄆惡季孫宿¶
　　之專權使公不得有為於其國也或曰古者命將¶
　　得專制閫外之事有可以安國家利社稷者専之¶
　　可也曰此為境外言之也台在邦域之中而専行¶
　　之非有無君之心者不敢為也昭公逐定無正夫¶
　　豈一朝一夕之故哉其所由來者漸矣¶
夏晉侯使士魴(公作/彭)來聘¶
　左氏傳晉士魴來聘且拜師¶
<pb:KR1e0035_WYG_020-14b>¶
　襄陵許氏曰晉悼服鄭抑楚而聘魯善持勝矣詩曰¶
　　肆不殄厥愠亦不隕厥聞¶
秋九月吳子乗卒¶
　左氏傳吴壽夢卒¶
　襄陵許氏曰楚自共王以後不大為中國患者以壽¶
　　夢緫兵而議其後¶
冬楚公子貞帥師侵宋¶
　左氏傳冬楚子囊秦庶長無地伐宋師於楊梁以報¶
<pb:KR1e0035_WYG_020-15a>¶
　　晉之取鄭也¶
公如晉¶
　左氏傳公如晉朝且拜士魴之辱¶
十有三年春公至自晋¶
夏取邿(公作/詩)¶
　左氏傳夏邿亂分為三師救邿遂取之¶
　杜氏注邿小國也任城亢父縣有邿亭¶
　劉氏傳邿者何附庸之國也¶
<pb:KR1e0035_WYG_020-15b>¶
　襄陵許氏曰晉始息民是以楚侵宋不報魯取邿不¶
　　討取無大亂而已¶
秋七月庚辰楚子審卒¶
　左氏傳秋楚共王卒¶
冬城防¶
　左氏傳冬城防書事時也於是將早城臧武仲請俟¶
　　畢農事¶
　襄陵許氏曰鄭役既息魯政有裕則知取邿以為利¶
<pb:KR1e0035_WYG_020-16a>¶
　　城防以為安而已矣¶
十有四年春王正月季孫宿叔老㑹晉士匄齊人宋人¶
衞人鄭公孫蠆曹人莒人邾人滕人薛人杞人小邾人¶
㑹吴于向¶
　左氏傳十三年吴侵楚飬由基奔命子庚以師繼之¶
　　養叔曰吳乗我喪謂我不能師也必易我而不戒¶
　　子為三覆以待我我請誘之子庚從之戰于庸浦¶
　　大敗吳師十四年春吳告敗于晉㑹于向為吳謀¶
<pb:KR1e0035_WYG_020-16b>¶
　　楚故也范宣子數吳之不德也以退吳人¶
　陸氏纂例趙子曰魯書二卿志非度也¶
　武夷胡氏傳使舉上客而叔老並書者以内卿行則¶
　　不得不書矣季孫宿以卿為介而不使之免叔老¶
　　介於宿而不敢避蓋兩失之雖晉人輕其幣而敬¶
　　其使於君命使人之體豈為得哉¶
二月乙未朔日有食之¶
夏四月叔孫豹㑹晋荀偃齊人宋人衞北宫括(公作/結)鄭¶
<pb:KR1e0035_WYG_020-17a>¶
公孫蠆曹人邾(公作邾/婁下同)人滕人薛人杞人小邾人伐秦¶
　左氏傳夏諸侯之大夫從晉侯伐秦以報櫟之役也¶
　　晋侯待於竟使六卿帥諸侯之師以進及涇不濟¶
　　叔向見叔孫穆子穆子賦匏有苦葉叔向退而具¶
　　舟魯人邾人先濟鄭子蟜衞北宫懿子見諸侯之¶
　　師而勸之濟濟涇而次秦人毒涇上流師人多死¶
　　鄭司馬子蟜帥鄭師以進師皆從之至於棫林不¶
　　獲成焉荀偃令曰雞鳴而駕塞井夷竈唯余馬首¶
<pb:KR1e0035_WYG_020-17b>¶
　　是瞻欒黶曰晋國之命未是有也余馬首欲東乃¶
　　歸下軍從之伯游曰吾令實過悔之何及多遺秦¶
　　禽乃命大還晋人謂之遷延之役¶
己未衞侯(公有/衎字)出奔齊¶
　左氏傳衞獻公戒孫文子寗恵子食皆服而朝日旰¶
　　不召而射鴻於囿二子從之不釋皮冠而與之言¶
　　二子怒孫文子如戚孫蒯入使公飲之酒使大師¶
　　歌巧言之卒章大師辭師曺請為之初公有嬖妾¶
<pb:KR1e0035_WYG_020-18a>¶
　　使師曺誨之琴師曹鞭之公怒鞭師曺三百故師¶
　　曺欲歌之以怒孫子以報公公使歌之遂誦之蒯¶
　　懼告文子文子曰君忌我矣弗先必死并帑於戚¶
　　而入公使子蟜子伯子皮與孫子盟於丘宫孫子¶
　　皆殺之四月己未子展奔齊公如鄄使子行於孫¶
　　子孫子又殺之公出奔齊齊人以郲寄衛侯衞人¶
　　立公孫剽孫林父寗殖相之以聼命於諸侯¶
　杜氏注諸侯之䇿書孫寗逐衞侯春秋以其自取奔¶
<pb:KR1e0035_WYG_020-18b>¶
　　亡之禍故諸侯失國者皆不書逐君之賊也¶
　劉氏意林奔而名者兩君之辭剽已立矣而衎不名¶
　　何耶曰春秋雖亂世君不君臣不臣至於劫奪之¶
　　禍尚皆有縁而作窮惡極亂猶不為也今剽以公¶
　　族秉國政交於諸侯有日矣親逐其君而自取之¶
　　惡有甚焉故絶其兩君之稱以見所惡也叔武攝¶
　　位而鄭不名剽簒國而衎不名其不名也同而所¶
　　以不名異叔武稱子而剽稱侯稱子者讓之意也¶
<pb:KR1e0035_WYG_020-19a>¶
　　稱侯者篡之實也故曰貴賤不嫌同號美惡不嫌¶
　　同辭為春秋者安可弗察也¶
　武夷胡氏傳案左氏衞寗殖將死語其子曰吾得罪¶
　　於君名在諸侯之䇿曰孫林父寗殖出其君夫所¶
　　謂諸侯之䇿則列國之史也諸侯則若晋若魯是¶
　　也史則若晋之乗魯之春秋是也今春秋書衞侯¶
　　出奔齊而不曰孫林父寗殖出其君者蓋仲尼筆¶
　　削不因舊史之文也欲知經之大義深考舊文筆¶
<pb:KR1e0035_WYG_020-19b>¶
　　削之不同其得之矣或曰孫寗出君衆所同疾史¶
　　䇿書之是也聖人曷為掩姦藏惡不暴其罪而以¶
　　歸咎人主何哉曰臣而逐君其罪已明矣人君擅¶
　　一國之名寵神之主而民之望也愛之如父母仰¶
　　之如日月敬之如神明畏之如雷霆何可出也所¶
　　為見逐無乃肆於民上縱其滛虐以棄天地之性¶
　　乎故衞衎出奔使宗祝告亾且告無罪而定姜曰¶
　　有罪若何告無春秋端本清源之書故不書所逐¶
<pb:KR1e0035_WYG_020-20a>¶
　　之臣而以自奔為名所以警乎人君者為後世鑒¶
　　非聖人莫能修之謂此類也¶
莒人侵我東鄙¶
秋楚公子貞帥師伐楚¶
　左氏傳秋楚子為庸浦之役故子囊師于棠以伐吳¶
　　吳不出而還子囊殿以吳為不能而弗儆吳人自¶
　　臯舟之隘要而擊之楚人不能相救吳人敗之獲¶
　　楚公子宜榖¶
<pb:KR1e0035_WYG_020-20b>¶
冬季孫宿㑹晋士匄宋華閱衞孫林父鄭公孫蠆莒人¶
邾人于戚¶
　左氏傳晉侯問衞故於中行獻子對曰不如因而定¶
　　之衞有君矣冬㑹於戚謀定衞也¶
　襄陵許氏曰衞人立剽非正也而謀定之則正弗勝¶
　　矣林父在㑹是以知其謀定剽也¶
十有五年春宋公使向戌來聘二月己亥及向戌盟于¶
劉¶
<pb:KR1e0035_WYG_020-21a>¶
　左氏傳宋向戌來聘且尋盟(杜氏注報二年豹之/聘尋十一年亳之盟)¶
劉夏逆王后于齊¶
　左氏傳官師從單靖公逆王后於齊卿不行非禮也¶
　　(杜氏注官師劉夏也天子官師非卿/也天子不親昬使上卿逆而公監之)¶
　公羊傳劉夏者何天子之大夫也劉者何邑也¶
　杜氏注劉采地夏名也¶
　泰山孫氏曰劉魯地¶
　髙郵孫氏曰天子無親逆之禮逆后則使三公春秋¶
<pb:KR1e0035_WYG_020-21b>¶
　　書逆王后者二祭公行得禮而又書之者譏遂事¶
　　也劉夏之逆則以非三公而譏之也春秋二百四¶
　　十二年周王十三其逆后者惟二是知非禮則書¶
　　之也¶
　武夷胡氏傳劉夏何以不稱使不與天子之使夏也¶
　　㛰姻人倫之本王后天下之母劉夏士也士而逆¶
　　后是不重人倫之本而輕天下之母矣然則何使¶
　　卿徃逆公監之禮也官師從單靖公逆王后于齊¶
<pb:KR1e0035_WYG_020-22a>¶
　　書劉夏而不書靖公是知卿徃逆公監之禮也春¶
　　秋㛰姻得禮者常事不書¶
　吕氏曰春秋之世天子諸侯皆無力於為善之意委¶
　　靡不振亦任之而已爾劉夏士也而使逆后其違¶
　禮而無為善之意可知也¶
夏齊侯伐我北鄙圍成公救成至遇季孫宿叔孫豹帥¶
師城成郛¶
　左氏傳夏齊侯圍成貳於晋故也於是乎城成郛¶
<pb:KR1e0035_WYG_020-22b>¶
　公羊傳其言至遇何不敢進也¶
　吕氏曰救成至遇不敢進也畏齊如此而無強自為¶
　　善多進善人以立其國之意襄公之不才亦可知¶
　　也又曰成郛壊而城之苟完而已當世君臣所以¶
　　為國者如是而已寜有逺慮乎¶
　常山劉氏曰武備不謹城邑見圍救患當速乃復畏¶
　　避公之所為可知矣季孫宿叔孫豹帥師城成郛由¶
　　不能救故成郛見壊而城也¶
<pb:KR1e0035_WYG_020-23a>¶
秋八月丁巳日有食之¶
邾人伐我南鄙冬十有一月癸亥晉侯周卒¶
　左氏傳秋邾人伐我南鄙使告於晋晋將為㑹以討¶
　　邾莒晋侯有疾乃止冬晋悼公卒遂不克㑹¶
　襄陵許氏曰政在君則民一民一則國強政在臣則¶
　　民二民二則國弱魯自成襄失政大夫並竊國靈¶
　　齊與邾莒交伐其國不競甚矣則是無故民分於¶
　　三桓故也¶
<pb:KR1e0035_WYG_020-23b>¶
十有六年春王正月𦵏晋悼公¶
三月公㑹晋侯宋公衛侯鄭伯曹伯莒子邾子薛伯杞¶
伯小邾子于溴梁戊寅大夫盟¶
　左氏傳春葬晋悼公平公即位改服修官烝於曲沃¶
　　(杜氏注傳言晋將有/溴梁之㑹故速𦵏)警守而下㑹於溴梁命歸侵¶
　　田以我故執邾宣公莒犂比公且曰通齊楚之使¶
　　晋侯與諸侯宴於温使諸大夫舞曰歌詩必類齊¶
　　髙厚之詩不類荀偃怒且曰諸侯有異志矣使諸¶
<pb:KR1e0035_WYG_020-24a>¶
　　大夫盟髙厚髙厚逃歸於是叔孫豹晉荀偃宋向¶
　　戍衞寗殖鄭公孫蠆小邾之大夫盟曰同討不庭¶
　公羊傳諸侯皆在是其言大夫盟何信在大夫也何¶
　　言乎信在大夫徧刺天下之大夫也曷為徧刺天¶
　　下之大夫君若贅旒然¶
　榖梁傳溴梁之㑹諸侯失正矣諸侯㑹而曰大夫盟¶
　　正在大夫也諸侯在而不曰諸侯之大夫大夫不¶
　　臣也¶
<pb:KR1e0035_WYG_020-24b>¶
　杜氏注𦵏晉悼公踰月而𦵏速也溴水名出河内軹¶
　　縣東南至温入河¶
　泰山孫氏曰案三年公會單子晉侯宋公衛侯鄭伯¶
　　莒子邾子齊世子光己未同盟于雞澤陳侯使袁¶
　　僑如㑹戊寅叔孫豹及諸侯之大夫及陳袁僑盟¶
　　言諸侯之大夫此直曰戊寅大夫盟不言諸侯之¶
　　大夫者雞澤之㑹諸侯始失政也至于溴梁則又¶
　　甚矣溴梁之㑹政在大夫也政在大夫故不言諸¶
<pb:KR1e0035_WYG_020-25a>¶
　　侯之大夫不言諸侯之大夫者大夫無諸侯故也¶
　　溴梁晉地¶
　髙郵孫氏曰論語曰天下有道禮樂征伐自天子出¶
　　天下無道禮樂征伐自諸侯出自諸侯出蓋十世¶
　　希不失矣自大夫出五世希不失矣陪臣執國命¶
　　三世希不失矣孔子之所謂十世則隠桓之時也¶
　　所謂五世則宣成之時也春秋始隠桓天下之禮¶
　　樂征伐出於諸侯而王道絶矣宣成以前諸侯之¶
<pb:KR1e0035_WYG_020-25b>¶
　　大夫尚多稱人宣成以後魯宋齊晉蔡衛陳鄭八¶
　　國之大夫㑹盟侵伐名氏悉書無復更稱人者於¶
　　時六卿専晉三桓擅魯齊之政出於崔髙衛之政¶
　　歸於孫寗天下諸侯之國政無不在於大夫者孔¶
　　子傷之始於隠桓而春秋作隠桓至於襄昭凡十¶
　　世矣¶
　蘇氏曰牡丘之㑹諸侯既次於匡書曰公孫敖帥師¶
　　及諸侯之大夫救徐雞澤之㑹諸侯既盟而陳侯¶
<pb:KR1e0035_WYG_020-26a>¶
　　使袁僑如㑹書曰叔孫豹及諸侯之大夫及陳袁¶
　　僑盟今諸侯既㑹將使大夫盟髙厚髙厚逃歸則¶
　　書曰豹及諸侯之大夫盟可矣獨書曰大夫盟何¶
　　也荀偃怒而使大夫盟髙厚欲以強服諸侯則政¶
　　在大夫也自是晋政在六卿故獨書大夫盟言無¶
　　君也¶
　武夷胡氏傳上二年春正月㑹於向十有四國之大¶
　　夫也夏四月㑹伐秦十有三國之大夫也冬㑹於¶
<pb:KR1e0035_WYG_020-26b>¶
　　戚七國之大夫也此三㑹皆國之大事也而使大¶
　　夫皆専之而諸使皆不與焉是列國之君不自為¶
　　政弗躬弗親禮樂征伐已自大夫出矣况悼公既¶
　　沒晉平初立無先公之明也君若贅旒而大夫張¶
　　亦宜矣豈一朝一夕之故哉善惡積於至微而不¶
　　可揜常情忽於未兆而不預謀荀偃怒大夫盟而¶
　　晋靖公廢趙籍韓䖍魏斯為諸侯之勢見矣有國¶
　　者謹於禮而不敢忽此春秋以待後世之意也¶
<pb:KR1e0035_WYG_020-27a>¶
晉人執莒子邾子以歸¶
　左氏傳以我故執邾宣公莒犂比公且曰通齊楚之¶
　　使¶
　劉氏意林晉人知莒子邾子之可以討矣而未知己¶
　　之不可討也用亂治亂用不肖治不肖禍乃始作¶
　　非正本之意也沈同問孟子燕可伐與孟子曰可¶
　　沈同伐燕齊人以孟子為勸之也孟子曰可彼如¶
　　曰孰可伐之則將曰為天吏則可以伐之譬猶殺¶
<pb:KR1e0035_WYG_020-27b>¶
　　人者而問曰人可殺與亦將應之曰可彼如曰孰¶
　　可殺之則將曰為士師者可殺之今以燕伐燕曷¶
　　為勸之哉夫孟子可謂知本矣¶
　泰山孫氏曰晉平溴梁之㑹方退執莒子邾子以歸¶
　　又不歸於京師非所以宗諸侯也¶
　髙郵孫氏曰僖二十一年諸侯㑹楚執宋公經不再¶
　　言楚人執之所以罪中國之諸侯從盟主以㑹楚¶
　　子楚執其盟主而諸侯㑹於溴梁將以號令而安¶
<pb:KR1e0035_WYG_020-28a>¶
　　之也㑹而執二國之君春秋罪之故曰晉人也楚¶
　　外裔晉中國于楚則不責于晉則責之有知與無¶
　　知者異也¶
齊侯伐我北鄙¶
夏公至自㑹¶
五月甲子地震¶
叔老㑹鄭伯晉荀偃衞寗殖宋人伐許¶
　左氏傳許男請遷於晉諸侯遂遷許許大夫不可晉¶
<pb:KR1e0035_WYG_020-28b>¶
　　人歸諸侯(杜氏注唯以其師/討許之不肯遷)鄭子蟜聞將伐許遂¶
　　相鄭伯以從諸侯之師穆叔從公(杜氏注/從公歸)齊子帥¶
　　師㑹晉荀偃夏六月次於棫林庚寅伐許次于函¶
　　氏¶
　襄陵許氏曰晉卿主兵而先鄭伯者臣不可過君也¶
秋齊侯伐我北鄙圍成¶
　左氏傳秋齊使圍成孟孺子速儌之齊侯曰是好勇¶
　　去之以為之名速遂塞海陘而還¶
<pb:KR1e0035_WYG_020-29a>¶
大雩¶
冬叔孫豹如晉¶
　左氏傳冬穆叔如晉聘且言齊故晉人曰以寡君之¶
　　未禘祀與民之未息不然不敢㤀穆叔曰以齊人¶
　　之朝夕釋憾於敝邑之地是以大請敝邑之急朝¶
　　不及夕引領西望曰庶㡬乎比執事之間恐無及¶
　　也¶
十有七年春王二月庚午邾子牼(公穀並/作瞷)卒¶
<pb:KR1e0035_WYG_020-29b>¶
　杜氏注宣公也¶
宋人伐陳¶
　左氏傳春宋莊朝伐陳獲司徒卭卑宋也¶
夏衞石買帥師伐曹¶
　左氏傳衞孫蒯田於曹隧飲馬於重丘毁其缾重丘¶
　　人閉門而訽之曰親逐而君爾父為厲是之不憂¶
　　而何以田為夏衛石買孫蒯伐曹取重丘曹人愬¶
　　於晉¶
<pb:KR1e0035_WYG_020-30a>¶
秋齊侯伐我北鄙圍桃(公作/洮)髙厚(公榖作/齊髙厚)帥師伐我北¶
鄙圍防¶
　左氏傳齊人以其未得志於我故秋齊侯伐我北鄙¶
　　圍桃髙厚圍臧紇於防師自陽闗逆臧孫至於旅¶
　　松郰叔紇臧疇臧賈帥甲三百宵犯齊師送之而¶
　　復齊師去之¶
　杜氏注桃魯地弁縣東南有桃虚¶
　泰山孫氏曰案十五年齊侯伐我北鄙圍成十六年¶
<pb:KR1e0035_WYG_020-30b>¶
　　齊侯伐我北鄙圍成此年齊侯伐我北鄙圍桃髙¶
　　厚伐我北鄙圍防三年之中君臣加兵於魯者四¶
　　此齊之不道亦可知也¶
九月大雩¶
宋華臣出奔陳¶
　左氏傳宋華閱卒華臣弱臯比之室使賊殺其宰華¶
　　吴宋公聞之曰臣也不唯其宗室是暴大亂宋國¶
　　之政必逐之左師曰臣也亦卿也大臣不順國之¶
<pb:KR1e0035_WYG_020-31a>¶
　　恥也不如蓋之乃舍之十一月甲午國人逐瘈狗¶
　　瘈狗入於華臣氏國人從之華臣懼遂奔陳¶
冬邾人伐我南鄙¶
　左氏傳冬邾人伐我南鄙為齊故也¶
　¶
　¶
　¶
　¶
<pb:KR1e0035_WYG_020-31b>¶
　¶
　¶
　¶
　¶
　¶
　¶
　¶
　春秋集觧卷二十¶

